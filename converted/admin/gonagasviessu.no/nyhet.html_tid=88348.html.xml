<document xml:lang="nno" id="no_id"><header><title>Statsbesøk til Slovakia  - kongehuset.no</title><genre code="admin"/><author><unknown/></author><wordcount>482</wordcount><conversion_status type="standard"/><availability><license type="standard"/></availability><multilingual/><origFileName>http://www.kongehuset.no/nyhet.html?tid=88348</origFileName><parallel_text xml:lang="eng" location="nyhet.html_tid=88381.html"/><parallel_text xml:lang="sme" location="nyhet.html_tid=88493_sek=74887.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="nob">Hopp til hovedinnhold</p>
<p type="title">Statsbesøk til Slovakia</p>
<p>Hans Majestet Kongen og Hennar Majestet Dronninga innleidde besøket til Den slovakiske republikken i dag. Dette er det første norske statsbesøket til Slovakia sidan landet vart oppretta i 1993. Kongeparet vart ønskte velkommen ved presidentpalasset i Bratislava.</p>
<p xml:lang="koi">26.10.2010</p>
<p>Den høgtidelege velkomstseremonien vart halden i føremiddag, da H.E. President Ivan Gaparovič og fru Silvia Gaparovičová ønskte Kongeparet velkommen på tradisjonelt vis: med brød og salt. Kong Harald og President Gaparovič helsa flagget og æresgarden før dei offisielle delegasjonane vart presenterte.</p>
<p type="title" xml:lang="nob">Offisielle møte</p>
<p>Etter velkomstseremonien leidde Kongen og Presidenten dei bilaterale samtalane mellom norske og slovakiske representantar. Delegasjonane diskuterte blant anna berekraftig utvikling og auka samarbeid innan næringsliv og kultur. Statsminister Iveta Radičová var vert for ein offisiell lunsj i Regjeringsbygningen, før Kong Harald møtte parlamentspresident Richard Sulík.</p>
<p type="title" xml:lang="nob">Kunstsenteret Danubiana</p>
<p>Dronning Sonja besøkte kunstsenteret Danubiana Meulensteen. Senteret ligg på ei halvøy i Donau (derav namnet) nær grensa til Ungarn og viser for tida arbeida til den slovakiske kunstnaren Jozef Jankovič.</p>
<p>Senteret har ein spesiell arkitektur, ei utforming som minner om ein romersk galei - og ligg omkransa av ein skulpturpark. Dronninga fekk ei omvising i utstillinga og i skulpturparken omkring.</p>
<p>Etter besøket var Dronninga Silvia Gaparovičovás gjest ved ein offisiell lunsj i Erdödypalasset. Palasset rommar òg eit kunstgalleri, og Dronninga fekk ei omvisning i galleriet her.</p>
<p type="title" xml:lang="nob">Gamlebyen i Bratislava</p>
<p>Bratislava fekk byprivilegia sine i 1291 og var ungarsk hovudstad mellom 1536 og 1784. I 1919 vart byen ein del av Tsjekkoslovakia. Bratislava var hovudstad da Slovakia vart oppretta som tysk lydrike mellom 1939 og 1945, før området igjen vart tsjekkoslovakisk. Byen vart hovudstad på nytt da Slovakia vart sjølvstendig i 1993.</p>
<p>Bratislava har ein kompakt og godt bevart gamleby med ei rekkje historiske bygg og viktige institusjonar. Kongeparet fekk ei omvising i gamlebyen i følgje med Bratislavas ordførar Andrej đurkovský.</p>
<p type="title" xml:lang="smj">Gallamiddag</p>
<p>I kveld er Kongen og Dronninga gjester hos presidentparets gjester ved ein gallamiddag i den gamle parlamentsbygningen. Middagen blir halden i Storsalen, som tidlegare blant annet har vorte nytta til konsertar. Både Frantz Lizt og Johannes Brahms har halde konsert her.</p>
<p type="title">Del denne artikkelen på Facebook eller Twitter</p>
<p>Fakta</p>
<p><em type="italic">Fakta om Den slovakiske republikk </em></p>
<p xml:lang="nob">Hovedstad: Bratislava Største byer: Bratislava, Koice and Preov</p>
<p xml:lang="nob">Størrelse: 49 035 km² Befolkning 2010: ca 5,4 millioner Offisielt språk: Slovakisk</p>
<p xml:lang="est">Styresett: Republikk Statsoverhode 2010: President Ivan Gašparovič</p>
<p xml:lang="nob">Diplomatiske forbindelser med Norge siden 1. januar 1993, da Slovakia ble opprettet ved delingen av det tidligere Tsjekkoslovakia.</p>
<p xml:lang="nob">Samhandlingen mellom Slovakia og Norge har vært relativt beskjeden, men er nå økende både innenfor kultur og næringsliv. Dette skyldes blant annet Norges bidrag til Slovakia gjennom EØS-finansieringsordningene og opprettelsen av den norske ambassaden i Bratislava i januar 2005.</p>
<p xml:lang="nob">Kilde: UD</p>
<p xml:lang="nob">Relaterte lenker</p>
<list><p type="listitem">Statsbesøk til Slovakia: Tale under gallamiddagen (Tale)</p>
<p type="listitem" xml:lang="nob">- De gode gjerninger redder verden (Nyhet)</p>
<p type="listitem" xml:lang="nob">Avsluttet i Banská tiavnica (Nyhet)</p>
<p type="listitem" xml:lang="nob">Statsbesøk (Seksjonstekst)</p>
<p type="listitem" xml:lang="nob">Statsbesøk i Kong Haralds regjeringstid (Artikkel)</p>
</list><list><p type="listitem" xml:lang="swe">Danubiana kunstsenter</p>
<p type="listitem" xml:lang="nob">Se fotoalbum fra statsbesøket i Slovakia</p>
</list></body></document>
