<document xml:lang="nno" id="no_id"><header><title>Informasjon til foreldre i skolen</title><genre code="admin"/><author><person firstname="" lastname="Udir" sex="unknown" born="" nationality=""/></author><year>2020</year><wordcount>396</wordcount><conversion_status type="standard"/><availability><license type="standard"/></availability><origFileName>https://www.udir.no/contentassets/a7d84e333b6c4391b3e212c1b9af6ef9/udir_forelderinfo_skole_nynorsk.pdf</origFileName><parallel_text xml:lang="eng" location="udir_forelderinfo_skole_engelsk.pdf"/><parallel_text xml:lang="nob" location="udir_forelderinfo_skole_bokmaal.pdf"/><parallel_text xml:lang="sma" location="udir_forelderinfo_skole_sorsamisk.pdf"/><parallel_text xml:lang="sme" location="udir_forelderinfo_skole_nordsamisk.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p><em type="bold">Informasjon til foreldre i skolen </em></p>
<p>Før skolane blei stengde i Noreg blei det ikkje registrert noko kjent smittespreiing blant born i barnehagar og barneskolar. Samanlikna med vaksne er få born identifisert som smitta i Noreg og verda elles. Born og unge har så langt vist seg å ha svært låg risiko for å få alvorleg sjukdom med koronavirus. Risikoen er lågare enn for andre luftvegssjukdomar, som til dømes influensa.</p>
<p><em type="bold">Det er trygt for born å gå på skolen </em></p>
<p type="listitem">Skolane opnar no gradvis, og for å avgrense smitte har vi sett i gong fleire tiltak. I perioden framover er vi ekstra nøye med å trygge godt smittevern. Dette avheng av at vi alle gjer ein innsats og følgjer dei nye råda for smittevern. På skolen vil vi være spesielt opptekne av å:</p>
<p type="listitem">vaske hender og lære elevane gode rutinar for handvask</p>
<p type="listitem">ha godt reinhald</p>
<p type="listitem">vaske utstyr jamnleg, til dømes nettbrett</p>
<p type="listitem">vere ekstra mykje ute med elevane, også i vanlege skoletimar og SFO</p>
<p type="listitem">ha undervising og samlingar i mindre grupper</p>
<p type="listitem">halde god avstand til kvarandre</p>
<p>Vi skal framleis sørgje for at elevane har eit trygt og godt skolemiljø. Alle som jobbar på skolen, skal følgje med på at elevane har det bra.</p>
<p><em type="bold">Viss barnet ditt ikkje kjenner seg bra </em></p>
<p>Ikkje møt på skolen eller SFO viss barnet ditt har symptom på sjukdom, dette gjeld også milde symptom. Det er ekstra viktig at borna held seg heime i minst eitt døgn etter at dei har blitt symptomfrie. Viss nokon andre heime har luftvegssymptom eller fått påvist koronaviruset, skal de ikkje følgje borna til skolen.</p>
<p>Viss borna blir dårlege på skolen, tek vi kontakt med foreldra. Borna må hentast eller gå heim frå skolen så fort som mogleg.</p>
<p><em type="bold">Foreldre skal helst ikkje bli med inn på skolen </em></p>
<p>Vi prøver å ta imot borna ute og ønskjer at foreldre ikkje blir med inn på skolen eller i garderoben.</p>
<p>Handvask er like viktig heime som på skolen. Vask hendene før de kjem på skolen, og med ein gang de kjem heim.</p>
<p>Borna bør helst vere saman med få andre born på fritida og då gjerne leike ute.</p>
<p><em type="bold">Skoleskyss </em></p>
<p>Viss elevane tek skolebuss må de hugse å halde god avstand, både mens de ventar på bussen og i bussen. Det same gjeld viss elevane tek båt eller annan transport til skolen. Ein bør ikkje bruke skoleskyss og offentleg transport viss det er mogleg.</p>
</body></document>
