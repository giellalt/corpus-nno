<document xml:lang="nno" id="no_id"><header><title>Informasjon til barnehageforeldre</title><genre code="admin"/><author><person firstname="" lastname="Udir" sex="unknown" born="" nationality=""/></author><year>2020</year><wordcount>419</wordcount><conversion_status type="standard"/><availability><license type="standard"/></availability><multilingual/><origFileName>https://www.udir.no/globalassets/filer/kvalitet-og-kompetanse/korona/forelderinfo_nynorsk-v1.pdf</origFileName><parallel_text xml:lang="eng" location="forelderinfo_engelsk.pdf"/><parallel_text xml:lang="nob" location="forelderinfo_bokmaal.pdf"/><parallel_text xml:lang="sma" location="forelderinfo_sorsamisk.pdf"/><parallel_text xml:lang="sme" location="foreldreinfo_nordsamisk.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p xml:lang="nob"><em type="bold">Informasjon til barnehageforeldre </em></p>
<p>Før barnehagane vart stengde i Noreg vart det ikkje registrert noko kjent smittespreiing mellom born i barnehagar. Samanlikna med vaksne er få born identifisert som smitta i Noreg og verda elles. Born og unge har så langt vist seg å ha svært låg risiko for alvorleg sjukdom med koronavirus. Dette er lågare enn for andre luftvegssjukdomar som born kan verte råka av, til dømes influensa og RS-virus.</p>
<p><em type="bold">Det er trygt for born å gå i barnehagen </em></p>
<p type="listitem">For å avgrense smitte har vi no sett i gang ei rekkje tiltak i barnehagen. I perioden framover vil vi vere ekstra nøye med å tryggje godt smittevern. Dette avheng av at vi alle gjer ein innsats og følgjer dei nye råda. I barnehagen vil vi vere spesielt opptekne av å:</p>
<p type="listitem">vaske hender og følgje opp borna slik at dei lærer gode rutinar for handvask</p>
<p type="listitem">ha godt reinhald i barnehagen</p>
<p type="listitem" xml:lang="est">vaske leiker jamnleg</p>
<p type="listitem">vere ekstra mykje ute med borna i tida framover</p>
<p type="listitem">ha mindre grupper av born som er saman med faste tilsette</p>
<p><em type="bold">Barnehagen skal framleis gi omsorg til borna </em></p>
<p>Vi skal framleis ta vare på borna sine behov for fysisk omsorg og sørgje for at alle born opplever tryggleik, å høyre til og trivsel i barnehagen. Kos og trøyst er framleis viktig for borna.</p>
<p><em type="bold">Viss barnet ditt ikke kjenner seg bra </em></p>
<p>Har barnet ditt symptom på sjukdom, også milde symptom, skal de ikkje kome i barnehagen.</p>
<p>Det er ekstra viktig no at borna er heime i minst eitt døgn etter at dei har blitt symptomfrie.</p>
<p>Foreldre som har luftvegssymptom, skal ikke følgje eller hente born i barnehagen. Har foreldre eller nokon andre i husstanden fått påvist sjukdom med koronavirus, skal de heller ikkje kome i barnehagen. Viss barnet blir dårleg i barnehagen, må de hente barnet så fort det let seg gjere.</p>
<p><em type="bold">Foreldre skal helst ikkje bli med inn i barnehagen </em></p>
<p>Vi prøver så langt det let seg gjere å ta imot borna ute. Born bør ha uteklede når dei kjem i barnehagen.</p>
<p><em type="bold">Ikkje ta med leiker heimanfrå </em></p>
<p>Borna skal ikkje ta med eigne leiker heimanfrå. Viss barnet ditt har ein eigen kosebamse for å sove, kan de ta med denne. Men det er ekstra viktig at han ikkje vert delt med andre born i barnehagen.</p>
<p>Handvask er like viktig heime som i barnehagen. Vask hendene før de kjem i barnehagen, og med ein gong de kjem heim.  Vi oppfordrar til at borna er saman med få andre born på fritida, og at leik helst går føre seg ute.</p>
</body></document>
