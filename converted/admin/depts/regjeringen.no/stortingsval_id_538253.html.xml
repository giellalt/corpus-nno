<document xml:lang="nno" id="no_id"><header><title>Stuorradiggeválga - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2009</year><publChannel><publication><publisher>regjeringen.no</publisher></publication></publChannel><wordcount>414</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/krd/kampanjer/valportalen/stortingsval.html?id=538253</origFileName><parallel_text xml:lang="eng" location="the-parliamentary-storting-election_id_538253.html"/><parallel_text xml:lang="nob" location="stortingsvalg_id_538253.html"/><parallel_text xml:lang="sme" location="ddd_id_538253.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Stortingsval - regjeringen.no</p>
<p type="title">Stortingsval</p>
<p>Valdagen for stortingsvalet er 14. september 2009. I 205 kommunar blir det også halde val søndag 13. september. Sjå oversikt over kva for kommunar som har ein- eller todagarsval.</p>
<p type="title">Røysterett og manntal</p>
<p>Du må ha røysterett og stå innført i manntalet for å kunne røyste.</p>
<p type="title">Legitimasjon</p>
<p>Vallova krev at ein veljar som er ukjend for røystemottakar skal legitimere seg. Ta derfor med legitimasjon når du skal røyste, det er ikkje nok å oppgi namn og fødselsdato.</p>
<p type="title">Valkort</p>
<p>Alle veljarar får tilsendt valkort frå sin kommune. På valkortet finn du informasjon om opningstid og kva for vallokale du skal bruke på valdagen. Du treng ikkje valkortet for å røyste, men det går raskare for deg å røyste dersom du tar det med. Ta kontakt med kommunen dersom du har spørsmål om valkortet.</p>
<p type="title">Kvar kan du røyste?</p>
<p>På valdagen må du røyste i den kommunen du er manntalsført, det vil seie den kommunen der du var registrert i folkeregisteret som busett pr. 30. juni 2009. Skal du røyste på førehand, kan du gjere det i kommunar kvar som helst i landet i perioden 10.8.09-11.9.09.</p>
<p type="title">Røyste på valdagen</p>
<p>Valdagen er måndag 14. september. Kvart einskilt kommunestyre kan bestemme at det i vedkomande kommune skal haldast val også søndag 13. september. På valdagen 14. september (og 13. september i kommunar der det er todagars val) må du røyste i den kommunen du er registrert busett/ manntalsført pr. 30. juni. Husk legitimasjon!</p>
<p type="title">Slik røystar du på førehand</p>
<p>Den ordinære perioden for førehandsrøysting startar 10. august og varer til og med 11. september. Du kan førehandsrøyste i kommunar kvar som helst i landet. Hugs å ta med legitimasjon!</p>
<p type="title">Slik kan du endre på røystesetelen</p>
<p>Røystesetelen avgjer kva for eit parti du røystar på. Dersom du vil vere med på å påverke kven av kandidatane som skal bli valde inn for partiet, må du endre på røystesetelen.</p>
<p type="title">Tilgjenge til val</p>
<p>Kommunane tilrettelegg vallokala slik at alle veljarar skal få røyste. Treng du hjelp i vallokalet, kan du spørje ein valfunksjonær. Sjuke og uføre kan søkje kommunen om å få førehandsrøyste heimanfrå. På valdagen kan veljarar som ikkje er i stand til å ta seg inn i vallokalet, røyste like utanfor.</p>
<p type="title">Valoppgjer: kven blir vald</p>
<p>For å finne ut av kven som kjem inn på Stortinget, blir Valoppgjeret gjennomført i to omgangar. Først undersøkjer ein kor mange mandat partiet/gruppa skal få (mandatfordelinga). Deretter blir dei enkelte kandidatane som skal veljast inn frå dei ulike listene, peikte ut (kandidatkåringa).</p>
</body></document>
