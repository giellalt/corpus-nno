<document xml:lang="nno" id="no_id"><header><title>Badjel 60 miljovnna musihkkasuorgái –lassáneapmi joatkašuvvá - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>193</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nn/dep/kud/pressesenter/pressemeldingar/2012/over-60-millionar-til-musikkfeltet-opptr.html?id=701354</origFileName><parallel_text xml:lang="sme" location="badjel-60-miljovnna-musihkkasuorgai-lass_id_701354.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p>Over 60 millionar til musikkfeltet –opptrappinga held fram - regjeringen.no</p>
<p><em type="italic">Regjeringa foreslår ein auke på 60,1 millionar kroner i 2013 til musikkfeltet. Samla løyving blir på over 1 milliard kroner. </em></p>
<p>20,1 millionar kroner går til å styrkje ordningar under Norsk kulturfond, til dømes ensemblestøtta og musikkfestivalordninga. Av auken er 5 millionar kroner overførde frå Rikskonsertane for å styrkje arrangørstøtta. I tillegg er det oppretta ei forsøksordning for likestillingsprosjekt på musikkområdet.</p>
<p>Omlegginga av den offentlige konsertverksemda under Rikskonsertane gjer at deira budsjettramme er redusert tilsvarande. Samtidig blir skulekonsertordninga styrkt og det same gjeld arbeidet i Rikskonsertane med Den kulturelle nistepakka.</p>
<p>Regjeringa foreslår ein auke til orkestra på 25,2 millionar kroner. I tillegg kjem ein auke til Kristiansand Symfoniorkester som del av Kilden i Kristiansand.</p>
<p>Løyvinga til korfeltet aukar med 3,7 millionar kroner. Auken går til mellom anna utvalde kor, styrking av aktivitetsmidlar, dirigentutvikling og korverksemd under Kilden.</p>
<p>Løyvinga til knutepunktfestivalane aukar med 4,6 millionar. Dette gjeld mellom andre Molde internasjonale jazzfestival, Melafestivalen/stiftelsen Horisont, Riddu Riddu-festivalen, Førde Internasjonale Folkemusikkfestival og Norsk Country Treff.</p>
<p>Løyvinga til andre tiltak på musikkfeltet aukar med 6, 5 millionar. Dette gjeld mellom anna Music Norway, Riksscenen og Rock City Namsos.</p>
</body></document>
