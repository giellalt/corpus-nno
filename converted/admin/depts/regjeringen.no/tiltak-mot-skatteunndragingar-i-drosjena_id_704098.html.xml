<document xml:lang="nno" id="no_id"><header><title>Doaimmat dákseealáhusa vearrobeaitima vuostá - regjeringen.no</title><genre code="admin"/><author><person firstname="" lastname="Finansdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>247</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nn/dep/fin/pressesenter/pressemeldingar/2012/tiltak-mot-skatteunndragingar-i-drosjena.html?id=704098</origFileName><parallel_text xml:lang="nob" location="tiltak-mot-skatteunndragelser-i-drosjena_id_704098.html"/><parallel_text xml:lang="sme" location="doaimmat-dakseealahusa-vearrobeaitima-vu_id_704098.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p xml:lang="nob">Tiltak mot skatteunndragingar i drosjenæringa - regjeringen.no</p>
<p><em type="italic">Regjeringa gjer framlegg om å innføre ei plikt for drosjesentralar til å melde inn opplysningar om omsetnaden mv. for drosjeeigarar til skatte- og avgiftsstyresmaktene. – Framlegget er eit viktig tiltak mot skatteunndragingar og inngår i regjeringa sin handlingsplan mot økonomisk kriminalitet, seier finansminister Sigbjørn Johnsen. </em></p>
<p>Gjentekne kontrollar av drosjenæringa i Oslo har sidan starten på 1990-talet avdekt at store delar av omsetnaden vert halden unna skattlegging. - Skatteunndragingane i drosjenæringa i Oslo har vist seg å vere av eit så stort omfang at det er grunn til å frykte at det òg førekjem andre stader. Derfor treng vi å innføre eit særleg tiltak i denne bransjen, seier finansminister Sigbjørn Johnsen.</p>
<p>Innmelding av opplysningar frå tredjepartar er eit viktig verkemiddel for å sikre etterleving av skatte- og avgiftsregelverket for alle skattytargrupper. Det ligg godt til rette for ei innmeldingsordning, fordi relevante opplysningar om omsetnad mv. allereie i dag vert registrerte i ein skiftlapp i taksameteret i den einskilde drosja. Skiftlappen vert overført til drosjesentralane. Drosjesentralane skal no årleg rapportere inn opplysningar om omsetnaden mv. for tilknytte drosjeeigarar til skatte- og avgiftsstyresmaktene.</p>
<p>Ordninga inneber at skattestyresmaktene kan samanlikne opplysningar som vert gjevne i sjølvmeldinga og næringsoppgåva, med opplysningar som vert registrerte laupande i taksameteret gjennom året. Høvet til å kunne manipulere opplysningane i skiftlappen vert dermed reduserte, og avvik kan verte avdekka allereie under likningshandsaminga. Ved manglande innmelding skal reglane i likningslova om gebyr ved for seint eller ikkje leverte oppgåver, nyttast.</p>
</body></document>