<document xml:lang="nno" id="no_id"><header><title>Boazodoalu Ekonomalaš Lávdegotti njuolggadus - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>172</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/lmd/dokument/Lover-og-reglar/Retningsliner-og-juridiske-rettleiingar/2006-2001/instruks-for-okonomisk-utvalg-for-reindr.html?id=613429</origFileName><parallel_text xml:lang="sme" location="boazodoalu-ekonomala-lavdegotti-njuolggadus_id_613429.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Instruks for Økonomisk Utvalg for reindriftsnæringen - regjeringen.no</p>
<p>Fastsatt av Landbruks- og matdepartementet 16. juli 1993 i medhold av Hovedavtale for reindriften av 26. februar 1993.</p>
<p><em type="italic">§ 1. Mandat. </em>Utvalget skal legge frem et økonomisk grunnlagsmateriale for reindriften som utgangspunkt for forhandlinger mellom Staten ved Landbruks- og matdepartementet og reindriftsnæringen ved Norske Reindriftsamers Landsforbund (NRL) om en næringsavtale for reindriften. </p>
<p>Utvalget har ansvaret for å fremskaffe nødvendige opplysninger, og tilrettelegge materialet for avtalepartene. Materialet skal gi en oversikt over den økonomiske situasjonen i næringen, herunder hovedtrekk i utviklingen, både for den enkelte siidaandel, distrikter, tamreinlag, områder og for næringen som helhet.</p>
<p><em type="italic">§ 2. Sammensetning og funksjonstid. </em>Hver av partene, Landbruks- og matdepartementet og NRL, oppnevner to medlemmer til utvalget, samt hvert sitt varamedlem. I tillegg oppnevner Landbruks- og matdepartementet, i samråd med NRL, en leder for utvalget. Funksjonstiden er 4 år og følger Reindriftsstyrets funksjonstid. Reindriftsforvaltningen er sekretariat for utvalget. </p>
<p><em type="italic">§ 3. Finansiering. </em>Utvalgets virksomhet finansieres over egen post i Reindriftens Utviklingsfond. </p>
<p><em type="italic">§ 4. Ikrafttredelse </em>. Denne instruks trer i kraft straks. </p>
</body></document>