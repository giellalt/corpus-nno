<document xml:lang="nno" id="no_id">
  <header>
    <title>Ođđa máhttoprográmma geasuhan dihtii ođđa ássiid  - regjeringen.no</title>
    <genre code="admin"/>
    <author>
      <person firstname="" lastname="Kommunal- og regionaldepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2009</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>249</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nn/dep/krd/pressesenter/Pressemeldingar/2009-2/nytt-kunnskapsprogram-for-auka-bulyst.html?id=555684</origFileName>
    <parallel_text xml:lang="sme" location="oa-mahttoprogramma-geasuhan-dihtii-oa-as_id_555684.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Nytt kunnskapsprogram for auka bulyst - regjeringen.no</p>
    <p>
      <em type="italic">Regjeringa varslar i stortingsmeldinga Lokal vekstkraft og framtidstru eit kunnskapsprogram for å auka bulysta i lokalsamfunn med svak utvikling i folketalet. </em>
    </p>
    <p>- Ei undersøking av motiv for flytting og busetjing syner at attraktive lokalsamfunn vert stadig viktigare for busetjinga, i tillegg til arbeid og bustad, seier kommunal- og regionalminister Magnhild Meltveit Kleppa.</p>
    <p>Småsamfunnssatsinga, kultur- og næring, BLEST (Bolyst og engasjement i småbyar og tettstader) og profilerings- og omdømmearbeid er eksempel på prosjekt som har gitt oss nyttig erfaring. Dette er likevel ikkje nok.</p>
    <p>- Eg ønskjer at langt fleire lokalsamfunn i Noreg skal bli oppfatta som attraktive stader å slå seg til på. Då treng vi meir kunnskap både nasjonalt og lokalt om tiltak som aukar bulysta, seier kommunal- og regionalminister Magnhild Meltveit Klappa.</p>
    <p>Iveland med om lag 1200 innbyggjarar, er eit døme på pilotprosjekt under Husbanken sitt program for stadutvikling, BLEST. Iveland har lagt stor vekt på brukarmedverknad for å finna ut kva folk ønskjer å få ut av tettstaden Birketveit. Iveland kommune har snudd ei negativ folketalsutvikling til plusstal.</p>
    <p>Innvandrarar utgjer eit potensial for busetjing i mindre kommunar. Dei utgjer om lag to tredjedelar av auken i folketalet i Noreg i dag, men buset seg mest i storbyområda. Skal dette mønsteret påverkast, krevst det lokal innsats. Utfordringa for lokalsamfunna er å vera opne og inkluderande slik at fleire buset seg fast.</p>
    <p>Både ungdom og innvandrarar skal viast spesiell merksemd i Bulyst-programmet.</p>
    <p>Kommunal- og regionaldepartementet sin pressetelefon: 22 24 25 00.</p>
  </body>
</document>
