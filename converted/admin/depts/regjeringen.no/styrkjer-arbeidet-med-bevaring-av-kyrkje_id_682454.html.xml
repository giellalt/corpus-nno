<document xml:lang="nno" id="no_id"><header><title>Nannet girkuid seailluhandoaimmaid - regjeringen.no</title><genre code="admin"/><author><person firstname="" lastname="Fornyings-, administrasjons- og kyrkjedepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2012</year><publChannel><publication><publisher>regjeringen.no</publisher></publication></publChannel><wordcount>146</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/fad/pressesenter/Pressemeldingar/2012/styrkjer-arbeidet-med-bevaring-av-kyrkje.html?id=682454</origFileName><parallel_text xml:lang="nob" location="styrker-arbeidet-med-bevaring-av-kirkeby_id_682454.html"/><parallel_text xml:lang="sme" location="nannet-girkuid-seailluhandoaimmaid_id_682454.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Styrkjer arbeidet med bevaring av kyrkjebygg - regjeringen.no</p>
<p><em type="italic">Regjeringa styrkjer arbeidet med bevaring og sikring av kyrkjebygg. Regjeringa foreslår å auke ramma for rentekompensasjon ved istandsetjing av kyrkjer med 300 millionar kroner til totalt 450 millionar kroner for 2012. Ordninga inneber at staten kompenserer kommunane sine renteutgifter knytte til investeringar i kyrkjebygg. </em></p>
<p>- Eg er glad for at vi har funne rom for denne auken. Vi ønskjer med dette å støtte opp under det viktige arbeidet som kommunar og kyrkjelege fellesråd gjer for å setje i stand og sikre kyrkjene. Etterspørselen viser at ordninga er viktig for å realisere mange prosjekt, seier fornyings-, administrasjons- og kyrkjeminister Rigmor Aasrud.</p>
<p>Rentekompensasjonsordninga blei etablert i 2005. Sidan ordninga blei etablert er det gitt tilsegn om rentekompensasjon til prosjekt for meir enn 2,7 milliardar kroner fordelte på 744 kyrkjer i 279 kommuner. Det er Husbanken som administrerer ordninga, se www.husbanken.no</p>
</body></document>
