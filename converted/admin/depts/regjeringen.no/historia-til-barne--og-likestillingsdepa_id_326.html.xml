<document xml:lang="nno" id="no_id"><header><title>Historihkka  - regjeringen.no</title><genre code="admin"/><author><person firstname="" lastname="Barne-, likestillings- og inkluderingsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2007</year><publChannel><publication><publisher>regjeringen.no</publisher></publication></publChannel><wordcount>545</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/bld/-Om-departementet/organisasjon/historia-til-barne--og-likestillingsdepa.html?id=326</origFileName><parallel_text xml:lang="eng" location="history-of-the-ministry-of-children-and-_id_326.html"/><parallel_text xml:lang="nob" location="historikk_id_326.html"/><parallel_text xml:lang="sme" location="historja_id_326.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Historia til Barne- og likestillingsdepartementet - regjeringen.no</p>
<p><em type="italic">1. januar 2006 endra Barne- og familiedepartementet namn til Barne- og likestillingsdepartementet. Ansvaret for barnehagane ble overføyrde til Kunnskapsdepartementet frå regjeringsskifte i 2005. </em></p>
<p>Frå 1. januar 1991 til 1. januar 2006 heitte departementet vårt Barne- og familiedepartementet. Det blei oppretta i 1991 etter ei omorganisering av det tidlegare Familie- og forbrukardepartementet.</p>
<p>Ulike saksområde blei den gongen overførte frå det nedlagde Forbrukar- og administrasjonsdepartementet, Sosialdepartementet, Kommunal- og arbeidsdepartementet, Justisdepartementet, Miljøverndepartementet (SFT) og Kulturdepartementet (frå 1. januar 1991).</p>
<p>Føremålet med å opprette eit nytt Barne- og familiedepartement var å styrkje innsatsen for barn, ungdom, familie, likestilling, forbrukarvern og produkttryggleik gjennom å samle og koordinere desse områda i eitt departement.</p>
<p>Ønsket om å styrkje det forbrukarpolitiske området går likevel heilt tilbake til 1955. Det blei då oppretta eit eige konsultativt statsrådembete, og i 1956 blei det oppretta eit eige departement for familie- og forbrukarsaker. Då Forbrukar- og administrasjonsdepartementet blei oppretta i 1972, gjekk det tidlegare departementet for familie- og forbrukarsaker inn som ei avdeling i det nye departementet under namnet familie- og forbrukaravdelinga. I 1977 føreslo regjeringa ei administrativ styrking av det familie- og likestillingspolitiske området. Forslaget førte til at familie- og likestillingssakene blei skilde ut i ei eiga avdeling i det dåverande Forbrukar- og administrasjonsdepartementet. Samtidig blei det oppretta ei eiga forbrukaravdeling.</p>
<p>Då Familie- og forbrukardepartementet blei oppretta 1. januar 1990, blei familie- og likestillingsavdelinga omorganisert. Avdelinga fekk overført saksområde frå det tidlegare Forbrukar- og administrasjonsdepartementet, Sosialdepartementet og Justisdepartementet. Namnet blei endra til avdeling for barn, familie og likestilling. Samtidig blei delar av produkttryggleiksforvaltninga overførte frå Statens forureiningstilsyn til forbrukaravdelinga. Familie- og likestillingsavdelinga endra namn 1. januar 2006 til samlivs- og likestillingsavdelinga.</p>
<p>Då Familie- og forbrukardepartementet endra namn til Barne- og familiedepartementet 1. januar 1991, blei avdeling for barn, familie og likestilling delt i to avdelingar: familie- og barnehageavdelinga og barne- og ungdomsavdelinga. Ungdomsspørsmål blei samtidig overførte frå det dåverande Kulturdepartementet og plasserte i barne- og ungdomsavdelinga. Då Barne- og familiedepartementet endra namn til Barne- og likestillingsdepartementet 1. januar 2006, blei heile barnehageansvaret overført til Kunnskapsdepartementet.</p>
<p>Forbrukar- og produkttryggleiksavdelinga fekk i 1992 namnet ho har i dag.</p>
<p>Barne-, ungdoms- og familieetaten (Bufetat) blei oppretta 1. juli 2004 etter ei samanslåing av Barne-, ungdoms- og familieforvaltninga (BUFA) og Statens barnevern og familievern (SBF), som blei oppretta 1. januar 2004 då staten tok over det tidlegare fylkeskommunale barnevernet. Verksemda er organisert med Barne-, ungdoms- og familiedirektoratet (Bufdir) som sentralt kontor og dessutan fem regionkontor: i Alta, Trondheim, Bergen, Tønsberg og Oslo. I tillegg er det ulike tenestetiltak over heile landet. Den nye statlege etaten har ansvaret for å drive barnevernsinstitusjonar og for fosterheimstenester, familievernkontor, andre familiebaserte barnevernstiltak og nærmiljøtiltak. Vidare skal etaten yte fagleg bistand til kommunane i vanskelege barnevernsaker, ved plasseringar utanfor heimen, ved adopsjonssaker, og dessutan forvaltning av tilskudd, saksbehandling og informasjonsarbeid på barne-, ungdoms- og familieområdet.</p>
<p type="title">Oversikt over tidligere ministere tilknyttet departementet:</p>
<p>Ansvaret for likestillingspolitikken ble lagt til en egen statsråd ved etableringen av barne- og familiedepartementet i 1990 (Gro Harlem Brundtland)</p>
<p>Statsråder: <em type="bold">Barne- og familieministere og barne- og likestillingsministere: </em></p>
<p>Matz Sandman</p>
<p>Ap</p>
<p>1990-1991</p>
<p>Grete Berget</p>
<p>Ap</p>
<p>1991-1996</p>
<p>Sylvia Brustad</p>
<p>Ap</p>
<p>1996-1997</p>
<p>Valgerd Svarstad Haugland</p>
<p>KrF</p>
<p>1997-2000</p>
<p>Karita Bekkemellem Orheim</p>
<p>Ap</p>
<p>2000-2001</p>
<p>Laila Dåvøy</p>
<p>KrF</p>
<p>2001-2005</p>
<p>Karita Bekkemellem</p>
<p>Ap</p>
<p>2005-2007</p>
<p>Manuela Ramin-Osmundsen</p>
<p>Ap</p>
<p>2007-2008</p>
<p>Anniken Huitfeldt</p>
<p>Ap</p>
<p>2008 -</p>
</body></document>
