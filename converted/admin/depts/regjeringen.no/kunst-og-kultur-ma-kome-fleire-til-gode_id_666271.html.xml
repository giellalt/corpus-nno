<document xml:lang="nno" id="no_id">
  <header>
    <title>Dáidda ja kultuvra galgá buohkaide ávkin - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2011</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>233</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nn/dep/kud/pressesenter/pressemeldingar/2011/kunst-og-kultur-ma-kome-fleire-til-gode.html?id=666271</origFileName>
    <parallel_text xml:lang="sme" location="daidda-ja-kultuvra-galga-buohkaide-avkin_id_666271.html"/>
    <metadata>
      <uncomplete/>
    </metadata>
    <version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Kunst og kultur må kome fleire til gode - regjeringen.no</p>
    <p>- Det har vore ei historisk satsing på kultur dei siste åra. Utfordringa i åra som kjem er korleis vi kan få fleire til å bruke kunst og kulturtilbodet som er bygd opp, seier kulturminister Anniken Huitfeldt. - Eg er opptatt av korleis kulturen kan nå fleire, spesielt dei som i liten grad deltar i kulturlivet i dag, seier Huitfeldt.</p>
    <p>Kulturminister Anniken Huitfeldt la i dag fram Meld. St. 10 (2011-2012) Kultur, inkludering og deltaking . Hovudmålet med meldinga er at alle skal ha same høve til å delta i kulturlivet. Kulturlivet skal spegle mangfaldet og løfte fram nye stemmer. Offentleg finansierte kulturinstitusjonar vil ha ei hovudrolle i arbeidet med å nå dette målet, saman med aktørar i frivillig kultursektor. Kultursektoren skal arbeide aktivt og systematisk med inkluderingsspørsmål.</p>
    <p>Nokre tiltak i meldinga:</p>
    <p>- etablere ei formidlingsordning for kultur i arbeidslivet, Den kulturelle nistepakka</p>
    <p>- etablere eit program for kultur i tilskotsordninga for barne- og ungdomstiltak (storbyordninga)</p>
    <p>- bidra til ei prøveordning med opplevingskort til barn og ungdom frå familiar med låg inntekt</p>
    <p>- etablere ei prøveordning med kulturskuletilbod på barnetrinnet</p>
    <p>- stimulere samarbeid mellom bibliotek og frivillig sektor</p>
    <p>- leggje til rette for systematisk arbeid med publikumsutvikling</p>
    <p>- aspirantordning i kunstinstitusjonar</p>
    <p>- bruk av digitale verktøy i arbeidet for å nå fleire</p>
    <p>- frivilligsentralar i område med mange med innvandrarbakgrunn får meir pengar</p>
  </body>
</document>
