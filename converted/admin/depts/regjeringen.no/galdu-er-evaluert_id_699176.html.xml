<document xml:lang="nno" id="no_id"><header><title>Gáldu lea guorahallojuvvon - regjeringen.no</title><genre code="admin"/><author><person firstname="" lastname="Fornyings-, administrasjons- og kyrkjedepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>151</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nn/dep/fad/pressesenter/Pressemeldingar/2012/galdu-er-evaluert.html?id=699176</origFileName><parallel_text xml:lang="eng" location="co2_id_698862.html"/><parallel_text xml:lang="nob" location="galdu-er-evaluert_id_699176.html"/><parallel_text xml:lang="sme" location="galdu-lea-guorahallojuvvon_id_699176.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p xml:lang="nob">Gáldu er evaluert - regjeringen.no</p>
<p><em type="italic">Fornyings-, administrasjons- og kyrkjeminister Rigmor Aasrud fekk fredag 14. september overlevert rapporten etter evalueringa av Gáldu – Kompetansesenteret for urfolks rettar. Senteret er evaluert av Rambøll Management Consulting på oppdrag frå departementet. </em></p>
<p>Gáldu – Kompetansesenteret for urfolks rettar blei etablert i 2002 for å auke kunnskapen om og forståinga for urfolksrettar og samiske rettar. Dette er første gongen senteret er evaluert.</p>
<p>Evalueringa viser at Gáldu jobbar aktivt og breitt ut mot nasjonale og internasjonale målgrupper. I rapporten blir det òg gitt tilrådingar om å gjennomføre ein prosess for å gjere det tydelegare kva behov Gáldu skal imøtekomme og for å klargjere mandat og målgrupper. Tilrådingane elles er å avklare vidare organisering og tilknyting, å innføre mål- og resultatstyring i større grad og å utvikle tiltak i tråd med behov og ressursar.</p>
<p>Departementet vil vurdere oppfølginga av tilrådingane, i samarbeid med Utanriksdepartementet, Sametinget og Gáldu.</p>
<p>Les rapporten</p>
</body></document>