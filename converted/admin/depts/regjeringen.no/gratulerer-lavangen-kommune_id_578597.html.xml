<document xml:lang="nno" id="no_id"><header><title>- Lihkku Loabát suohkanii - regjeringen.no</title><genre code="admin"/><author><person firstname="" lastname="Arbeidsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2009</year><publChannel><publication><publisher>regjeringen.no</publisher></publication></publChannel><wordcount>180</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/aid/pressesenter/pressemeldingar/2009/--gratulerer-lavangen-kommune.html?id=578597</origFileName><parallel_text xml:lang="sme" location="lihkku-loabat-suohkanii_id_578597.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>- Gratulerer, Lavangen kommune - regjeringen.no</p>
<p>- Eg gratulerer Lavangen kommune med at dei no er innlema i forvaltningsområdet for samiske språk! Ei utviding av forvaltningsområdet er viktig for å sikre samisk språk i framtida, seier arbeids- og inkluderingsminister Dag Terje Andersen.</p>
<p>Lavangen kommune er den tredje kommunen som er innlema i forvaltningsområdet for samisk språk sidan 2006. Forvaltningsområdet består no av ni kommunar i dei fire nordlegaste fylka. I desse kommunane er samisk og norsk likeverdige språk.</p>
<p>- Regjeringa ønskjer at samisk språk skal vere i aktiv bruk og at det samiske skal vere synleg i samfunnet. Tospråklege samfunn bør etablerast der det er mogeleg, og eg håper at Lavangen vil inspirere fleire kommunar til å bli ein del av forvaltningsområdet for samiske språk, seier statsråden.</p>
<p>FAKTA</p>
<list><p type="listitem">For at ein kommune skal inngå i forvaltningsområdet, må kommunen fatte vedtak om dette.</p>
<p type="listitem">Deretter uttaler Sametinget seg om kommunen sitt vedtak, og så blir saka send over til Arbeids- og inkluderingsdepartementet som innlemar kommunen i forvaltningsområdet.</p>
<p type="listitem">Lavangen kommune er ein del av det samiske forvaltningsområdet frå og med 1. oktober 2009.</p>
</list></body></document>
