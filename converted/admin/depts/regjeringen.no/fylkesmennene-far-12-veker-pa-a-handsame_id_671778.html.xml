<document xml:lang="nno" id="no_id"><header><title>Fylkkamánnit ožžot 12 vahku meannudit huksenváidagiid - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>190</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/krd/pressesenter/Pressemeldingar/2012/fylkesmennene-far-12-veker-pa-a-handsame.html?id=671778</origFileName><parallel_text xml:lang="sme" location="fylkkamannit-oot-12-vahku-meannudit-huks_id_671778.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Fylkesmennene får 12 veker på å handsame byggjeklager - regjeringen.no</p>
<p><em type="italic">Det er viktig å korte ned tida det tar å handsame byggjeklager. Frå 1. juli 2012 får fylkesmennene 12 veker på seg, seier statsråd Liv Signe Navarsete </em>. </p>
<p>I dag brukar nokre av fylkesmennene meir enn tre månader på å handsame ei byggjeklage. Kommunane har hatt frist på tre månader sidan 2003, medan fylkesmennene ikkje har hatt nokon lovpålagt frist. Byggjenæringa peikar på at det kostar mykje å vente når sakshandsaminga hos fylkesmannen blir for lang.</p>
<p>- Rask handsaming av klager er viktig, særleg no når det er behov for fleire bustader. Det er ofte krevjande å handsame byggjeklager, men det faglege nivået hjå fylkesmennene er høgt. Difor meiner eg dei kan klare det på 12 veker, seier Navarsete</p>
<p>Klagehandsaming hjå fylkesmannen er viktig for rettstryggleiken. Både innbyggjarane og næringa tener på at klagetida er føreseieleg.</p>
<p>- Ein maksimal tidsfrist vil gje eit betre utgangspunkt for realistisk planlegging. Når ventekostnader og uvisse minkar, kan fleire prosjekt bli lønsame, seier Navarsete.</p>
<list><p type="listitem">Brev: Innføring av tidsfrist for klageinstansens behandling av klage i byggesak</p>
</list><p>Kommunal- og regionaldepartementet sin pressetelefon: 22 24 25 00</p>
</body></document>
