<document xml:lang="nno" id="no_id"><header><title>Distrivttain stuora beroštupmi searvat orrunsadjeprošektii - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>172</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/krd/pressesenter/Pressemeldingar/mange-vil-delta-i-bustadprosjekt-i-distr/mange-vil-delta-i-bustadprosjekt-i-distr.html?id=675122</origFileName><parallel_text xml:lang="sme" location="distrivttain-stuora-berotupmi-searvat-or_id_675122.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Mange vil delta i bustadprosjekt i distrikta - regjeringen.no</p>
<p><em type="italic">- Heile 82 kommunar har søkt om deltaking i prosjektet <span type="quote">”Bustadetablering i distrikta”</span>. Det syner at satsinga er både attraktiv og viktig. Det seier statsråd Liv Signe Navarsete. </em></p>
<p>I 2012 er det sett av 20 millionar kronar til satsinga. 10-12 kommunar får vere med. I april blir det gjort kjent kva kommunar som får ta del i satsinga.</p>
<p>- Målet er å auke bustadtilbodet i distrikta. Nokre stader er bustadmarknadene små og usikre. Andre plassar manglar det bustader. Kommunar kan ha arbeidsplassar, men ikkje bustader til tilflyttarar. Tilskot til bustadetablering vil gjere det lettare å rekruttere kompetanse til slike kommunar, seier Navarsete.</p>
<p>Kommunane kan bruke tilskotet til å etablere bustader for utleige. Dei kan også gje tilskotet til personar som ynskjer å byggje eigen bustad.</p>
<p>Ordninga vil også gje kommunane auka kompetanse i å leggje til rette for bustadutvikling.</p>
<list><p type="listitem">Desse har søkt om å delta (pdf)</p>
<p type="listitem">Meir om kriteria og søkjeprosess (Husbanken sin nettstad)</p>
</list><p>Kommunal- og regionaldepartementet sin pressetelefon 22 24 25 00.</p>
</body></document>
