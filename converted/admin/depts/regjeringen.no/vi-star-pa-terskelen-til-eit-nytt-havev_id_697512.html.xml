<document xml:lang="nno" id="no_id"><header><title>-Ođđa mearravalljivuohta lea vuordagis - regjeringen.no</title><genre code="admin"/><author><person firstname="" lastname="Fiskeri- og kystdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>267</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nn/dep/fkd/Aktuelt/nyheiter/2012/-vi-star-pa-terskelen-til-eit-nytt-havev.html?id=697512</origFileName><parallel_text xml:lang="sme" location="oa-mearravalljivuohta-lea-vuordagis_id_697512.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>-Vi står på terskelen til eit nytt haveventyr - regjeringen.no</p>
<p><em type="italic">Med desse orda opna fiskeri- og kystminister Lisbeth Berg-Hansen i dag fiskerimessa Nor-Fishing 2012 i Trondheim. Berg-Hansen sa at vi i åra framover vil kunne oppleve ein betydeleg vekst i verdiskapinga og i ringverknader frå dagens sjømatnæring. </em></p>
<p>Dei lovande framtidsutsiktene kjem fram i den ferske rapporten <em type="italic">” </em><em type="italic">Verdiskaping basert på produktive hav i 2050”. </em>På grunn av eit stort behov for vekst i matproduksjonen, auka kjøpekraft og etterspørsel etter sunnare produkt, kan den norske sjømatnæringa i 2050 få ein omsetningsverdi på 550 mrd. kroner, i følgje rapporten. Det er ei seksdobling frå 2010. </p>
<p>- Vi er berre i startfasen av å hauste frå havområda våre, og Noreg står på terskelen til eit nytt haveventyr. Etterspørselen etter sjømat aukar, samtidig som ny forsking dannar grunnlaget for nye produkt og næringar, sa Berg-Hansen.</p>
<p>Fiskeri- og kystministeren meiner at sjømatnæringa vil få stadig meir å seie for landet vårt.</p>
<p>- Dette er ei næring med eit evig perspektiv. Dersom vi forvaltar havet vårt berekraftig vil sjømatnæringa vere avgjerande for norsk økonomi i all framtid.</p>
<p>Rapporten er utarbeidd av ei arbeidsgruppe oppnemnd av <em type="italic">Det Kongelige Norske Videnskabers Selskab </em>og <em type="italic">Norges Tekniske Vitenskapsakademi </em>og vert presentert under SINTEF sitt hovudseminar i Trondheim torsdag 16. august. </p>
<p>Rapporten kan du laste ned her.</p>
<p xml:lang="nob"><em type="italic">Fiskerimesse i verdsklass </em><em type="italic">e </em></p>
<p>Fiskerimessa Nor-Fishing har vore arrangert i over 50 år. På messa i år samlast utstillarar frå fiskeflåten, verft, utstyrsleverandørar, servicetilbod, forvaltning, forsking og utdanningsinstitusjonar – totalt 480 utstillarar. Dei siste åra har messa samla 15 - 20.000 besøkande frå meir enn 50 nasjonar.</p>
<p xml:lang="nob">Se bilder på flickr.</p>
</body></document>