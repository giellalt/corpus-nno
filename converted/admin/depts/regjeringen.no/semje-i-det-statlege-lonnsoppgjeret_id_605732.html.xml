<document xml:lang="nno" id="no_id">
  <header>
    <title>Ovttamielalašvuohta bálkášiehtadallamis - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kyrkjedepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>221</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nn/dep/fad/pressesenter/Pressemeldingar/2010/Semje-i-det-statlege-lonnsoppgjeret.html?id=605732</origFileName>
    <parallel_text xml:lang="nob" location="enighet-i-det-statlige-lonnsoppgjoret_id_605732.html"/>
    <parallel_text xml:lang="sme" location="ovttamielalavuohta-balkaiehtadallamis_id_605732.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Semje i det statlege lønnsoppgjeret - regjeringen.no</p>
    <p>
      <em type="italic">Det blei torsdag formiddag semje i meklinga i det statlege lønnsoppgjeret. Oppgjeret har ei ramme på om lag 3,3 prosent. - Oppgjeret inneber eit steg i riktig retning for likelønn, det har ein god låglønnsprofil og er eit oppgjer innanfor ei forsvarleg ramme, seier fornyingsminister Rigmor Aasrud. </em>
    </p>
    <p>- For staten har det vore viktig å få til ei utjamning av lønna for menn og kvinner og ein god låglønnsprofil innanfor forsvarlege rammer. I ei mekling må partane gi og ta for å komme i mål. Alle partar har strekt seg langt, og eg er glad for at vi kom i mål med eit anbefalt resultat, seier Aasrud.</p>
    <p>Oppgjeret har ei innretning på alle lønnselementa i hovudtariffavtalen; generelle tillegg, sentrale justeringar og lokale forhandlingar, som i sum gir ein solid likelønnsprofil i det statlege lønnsoppgjeret. Det betyr at kvinnegruppene får om lag 200 millionar meir enn dei tradisjonelt ville ha motteke.</p>
    <p>- Offentleg sektor må òg ta inn over seg den uroa som pregar verdsøkonomien. Industrien kom i mål med ei moderat ramme. Det har vore avgjerande for oss å få på plass eit likelønnsoppgjer i staten som tek omsyn til lønnsutviklinga i industrien og kva norsk økonomi kan tole. Det har vi fått til og det har vore viktig for oss, seier Rigmor Aasrud.</p>
  </body>
</document>
