<document xml:lang="nno" id="no_id"><header><title>Prošeaktaruđat dan váste ahte rekrutteret eanet vuorrasiid eaktodáhtolaš bargui - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>177</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nn/dep/kud/pressesenter/pressemeldingar/2013/prosjektmidlar-for-a-rekruttere-fleire-e.html?id=727833</origFileName><parallel_text xml:lang="sme" location="proeaktaruat-dan-vaste-ahte-rekrutteret-_id_727833.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Prosjektmidlar for å rekruttere fleire eldre til frivillig arbeid - regjeringen.no</p>
<p><em type="italic">Kulturdepartementet lyser ut 2,4 millionar kroner i prosjektmidlar for å bidra til å rekruttere og stimulere eldre til å halde fram med frivillig arbeid. Frivillige organisasjonar og frivilligsentralar kan søkje på midlane. </em></p>
<p>- Våre eldre frivillige er ein formue som vi må forvalte godt – og få til å vekse, seier kulturminister Hadia Tajik.</p>
<p>- Seniorane deltar mest i frivillig arbeid. Vi treng fleire seniorar – og vi treng at neste generasjon pensjonistar følgjer i dette sporet. Vi treng denne gruppa som frivillige til å møte veksten i talet på eldre. Og ikkje minst er det nyttig for borna å ha kontakt med fleire vaksne med tid og erfaringar, seier kulturminister Tajik.</p>
<p>- Pensjonistar meiner i større grad enn resten av folket at det er positivt å bli kontakta av frivillige organisasjonar. Dei ønskjer å støtte arbeidet og er interessert i oppgåver der dei får brukt kompetansen og erfaringane sine. Den ressursen ønskjer vi å ta i bruk.</p>
<p xml:lang="nob">S <em type="italic">øknadsfristen er 1. august. </em></p>
<p>Lenkje til utlysinga </p>
</body></document>
