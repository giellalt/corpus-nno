<document xml:lang="nno" id="no_id"><header><title>Ekspeartalávdegoddi árvala rievdadit mieleaiggátvuođa reguleremiid - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>187</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/kud/pressesenter/pressemeldingar/2012/ekspertutval-foreslar-endringar-i-regule.html?id=679357</origFileName><parallel_text xml:lang="sme" location="ekspeartalavdegoddi-arvala-rievdadit-mie_id_679357.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Ekspertutval foreslår endringar i reguleringa av medieeigarskap - regjeringen.no</p>
<p><em type="italic">Ei ekspertgruppe foreslår endringar i medieeigarskapslova for å tilpasse regelverket til ein mediekvardag i stadig endring. Utgreiinga vil danne grunnlag for arbeidet med eit lovforslag frå Kulturdepartementet. </em></p>
<p>- Regjeringa meiner det er riktig å ha ei lov om medieeigarskap for å sikre mangfaldet i norske media. Eg er òg einig med ekspertgruppa når dei føreslår å behalde grensa for nasjonalt eigarskap, seier kulturminister Anniken Huitfeldt.</p>
<p><em type="italic">Hovudpunkta i forslaga frå ekspertgruppa: </em></p>
<list><p type="listitem">Medieeigarskapslova blir endra slik at elektroniske medium vert integrerte og rekna med i tradisjonelle marknader.</p>
<p type="listitem">Nytt system for marknadsavgrensing: Marknadene blir ikkje førehandsdefinerte i lova som i dag.</p>
<p type="listitem">Delvis vidareføring av gjeldande eigarskapsgrenser på nasjonalt nivå. Det blir etablert ein nedre terskel for inngrep.</p>
<p type="listitem">Regulering på regionalt nivå vil etter framlegget halda fram, men blir endra i tråd med nytt system for marknadsavgrensing. Dei regionale eigarskapsgrensene blir fastsette i forskrift, og ikkje i lova som i dag.</p>
<p type="listitem">Vertikal integrasjon blir ikkje foreslått regulert i medieeigarskapslova.</p>
</list><p>Medlemmer i ekspertgruppa har vore advokat Mona Søyland, Simonsen Advokatfirma (leiar), professor Øystein Foros, NHH og professor Tanja Storsul, UiO. Utgreiinga frå ekspertgruppa</p>
</body></document>
