<document xml:lang="nno" id="no_id"><header><title>Museaid vuoruheapmi - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>277</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nn/dep/kud/pressesenter/pressemeldingar/2012/satsing-pa-musea.html?id=701352</origFileName><parallel_text xml:lang="sme" location="museaid-vuoruheapmi_id_701352.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Satsing på musea - regjeringen.no</p>
<p>Kulturdepartementet legg vekt på konsolidering, bygningsvern/drift og formidling når driftstilskota til musea i det nasjonale museumsnettverket vert auka med til saman 51,3 millionar kroner (5,6 prosent).</p>
<p>Gjennom museumsreforma er mange museum slegne i hop til større og sterkare einingar. I nokre fylke vil det likevel vera tenleg med ytterlegare konsolideringar. Løyvinga til desse musea vert styrkt med til saman om lag 3 millionar kroner for å leggja til rette for dei konsolideringsprosessane som er i gang.</p>
<list><p type="listitem" xml:lang="nob">Norsk Bergverksmuseum 400 000 kroner</p>
<p type="listitem" xml:lang="nob">Eiker og Lågendalen museum 400 000 kroner</p>
<p type="listitem">Kunstnerdalen Kulturmuseum 400 000 kroner</p>
<p type="listitem">Hringariki 400 000 kroner</p>
<p type="listitem">Hallingdal museum 400 000 kroner</p>
<p type="listitem" xml:lang="nob">Museum Nord 1 million kroner</p>
</list><p>Mange museum treng meir ressursar til drift og vedlikehald av eksisterande driftsbygningar og til å ta fullgodt vare på kulturhistoriske bygningar. Bygningsvern og drift er grunngjevinga for ei styrking på i alt om lag 8,3 millionar kroner til følgjande museum:</p>
<list><p type="listitem" xml:lang="nob">Varanger museum 700 000 kroner</p>
<p type="listitem">Haugalandmuseene 500 000 kroner</p>
<p type="listitem">Østfoldmuseene 1 million kroner</p>
<p type="listitem">Akershusmuseet 800 000 kroner</p>
<p type="listitem" xml:lang="nob">Henie Onstad Kunstsenter 1 million kroner</p>
<p type="listitem" xml:lang="nob">Vest-Telemark Museum 800 000 kroner</p>
<p type="listitem">Musea i Sogn og Fjordane 1,2 millionar kroner</p>
<p type="listitem" xml:lang="nob">Museene i Sør-Trøndelag 1 million kroner</p>
<p type="listitem" xml:lang="nob">Nord-Troms Museum 900 000 kroner</p>
<p type="listitem">Gudbrandsdalsmusea 700 000 kroner</p>
</list><p>Formidling er eit viktig stikkord for ein auke på i alt 2,2 millionar kroner til desse musea:</p>
<list><p type="listitem" xml:lang="nob">Hedmark fylkesmuseum 1 million kroner</p>
<p type="listitem">Vestfoldmuseene 1,2 millionar kroner</p>
</list><p>Vidareføring av satsinga på immateriell kulturarv er bakgrunnen for å styrkja tilskotet til Valdresmusea med 900 000 kroner for å tryggja kunnskapen ved felemakarverkstaden deira.</p>
<p>I tillegg har ei gruppe museum fått til saman 4,7 millionar kroner til førebuing av tiltak i samband med grunnlovsjubiléet, jf. eiga pressemelding.</p>
</body></document>
