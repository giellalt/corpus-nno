<document xml:lang="nno" id="no_id">
  <header>
    <title>Departemeantta birra - regjeringen.no</title>
    <genre code="admin"/>
    <author>
      <person firstname="" lastname="Landbruks- og matdepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2006</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>219</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nn/dep/lmd/om-departementet.html?id=632</origFileName>
    <parallel_text xml:lang="eng" location="the-ministry-of-agriculture-and-food_id_632.html"/>
    <parallel_text xml:lang="nob" location="dep_id_632.html"/>
    <parallel_text xml:lang="sme" location="departemeantta-birra_id_632.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Om departementet - regjeringen.no</p>
    <p>Landbruks- og matdepartementet har ansvar for matpolitikk og landbrukspolitikken.</p>
    <p>Matpolitikken skal sikre forbrukarane trygg mat av rett kvalitet gjennom ein sunn matproduksjon, og leggje til rette for eit ernæringsmessig fullgodt kosthald. Landbruks- og matdepartementet har i samarbeid med Fiskeri- og kystdepartementet og Helse- og omsorgsdepartementet ansvar for utforming av matpolitikken og forvalting av matvaresystemet frå primærproduksjon fram til forbrukarane. Regjeringa har starta eit omfattande arbeid for å forenkle og forbetre lovverket og tilsynet. Samtidig vil ansvarsfordelinga mellom dei tre departementa bli klarare.</p>
    <p>Landbrukspolitikken omfattar arealforvalting, jord- og skogbruk, husdyrhald, reindrift og utvikling av nye næringar med utgangspunkt i landbruket. Landbrukspolitikken skal sikre ressursgrunnlaget for landbruksproduksjon, utvikle kunnskapsgrunnlaget og medverke til verdiskaping og sysselsetjing i heile landet med utgangspunkt i landbruket og landbruksbaserte produkt.</p>
    <p>Sentrale rammevilkår for mat- og landbrukspolitikken er den generelle økonomiske politikken, marknaden og handelspolitikken som følge av WTO-avtalen og EØS-avtalen, og Stortinget si behandling av:</p>
    <list>
      <p type="listitem"><em type="italic">St.meld. nr. 40 </em>(1996-97) </p>
      <p type="listitem"><em type="italic">St.meld. nr. 17 </em>(1998-99) </p>
      <p type="listitem"><em type="italic">St.meld. nr. 19 </em>(1999-2000) </p>
      <p type="listitem"><em type="italic">St.meld. nr. 12 </em>(2002-2003) </p>
      <p type="listitem"><em type="italic">St.meld. nr. 39 </em>(2008-2009) </p>
      <p type="listitem"><em type="italic">St.prp. nr. 75 </em>(2008-2009) </p>
      <p type="listitem"><em type="italic">St.prp. nr. 76 </em>(2008-2009) </p>
      <p type="listitem"><em type="italic">Prop. 1 S </em>(2009–2010). </p>
    </list>
    <p>Mat- og landbrukspolitikken baserer seg på to grunnleggande forhald:</p>
    <list>
      <p type="listitem">Ei forbrukarorientering av all verksemd innanfor dei områda der Landbruks- og matdepartementet har forvaltningsansvar.</p>
      <p type="listitem">Ein effektiv og framtidsretta næringspolitikk som ser samfunns- og næringshensyn i samanheng.</p>
    </list>
  </body>
</document>
