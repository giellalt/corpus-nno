<document xml:lang="nno" id="no_id"><header><title>Válgakoarta - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2009</year><publChannel><publication><publisher>regjeringen.no</publisher></publication></publChannel><wordcount>157</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/krd/kampanjer/valportalen/stortingsval/valkort.html?id=541954</origFileName><parallel_text xml:lang="eng" location="polling-cards_id_541954.html"/><parallel_text xml:lang="nob" location="valgkort_id_541954.html"/><parallel_text xml:lang="sme" location="valgakoarta_id_541954.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Valkort - regjeringen.no</p>
<p>Alle veljarar får tilsendt valkort i posten frå sin kommune. Valkortet blir utarbeida på grunnlag av opplysningane i folkeregisteret om bustadadressa til veljarane per 30. juni i valåret. Det er altså denne adressa som avgjer kva for kommune du har røysterett i.</p>
<p>På valkortet finn du informasjon om opningstid og kva for vallokale du skal bruke på valdagen.</p>
<p>Dersom du førehandsrøystar, kan du røyste i kommunar kvar som helst i landet. Røysta di blir då sendt til din heimkommune.</p>
<p>Det er ikkje nødvendig å ha med seg valkortet for å røyste, men det forenklar arbeidet for valfunksjonærane dersom du tar det med. Det går derfor raskare for deg å røyste dersom du har med deg valkortet. Har du ikkje mottatt valkortet i posten eller har mista det, kan du altså møte opp i vallokalet likevel for å røyste.</p>
<p>Valkortet gjeld <em type="italic">ikkje </em>som legitimasjon. </p>
<p>Har du andre spørsmål om valkortet, ta kontakt med din kommune.</p>
</body></document>
