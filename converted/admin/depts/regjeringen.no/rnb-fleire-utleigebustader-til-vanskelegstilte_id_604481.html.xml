<document xml:lang="nno" id="no_id">
  <header>
    <title>Eanet láigoorrunsajit daidda guđet leat váttes dilis - regjeringen.no</title>
    <genre code="admin"/>
    <author>
      <person firstname="" lastname="Kommunal- og regionaldepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>181</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nn/dep/krd/pressesenter/Pressemeldingar/Mange-kommunar-med-auka-folketal-fyrste-kvartal-2010/RNB-Fleire-utleigebustader-til-vanskelegstilte.html?id=604481</origFileName>
    <parallel_text xml:lang="eng" location="more-rental-housing-for-people-in-difficulties_id_604481.html"/>
    <parallel_text xml:lang="sme" location="eanet-laigoorrunsajit-daidda-guet-leat-vattes-dilis_id_604481.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Fleire utleigebustader til vanskelegstilte - regjeringen.no</p>
    <p>
      <em type="italic">- Det er mange som har søkt om tilskot for å etablere utleigebustader i år. Vi aukar tilskotet til utleigebustader med 88,8 millionar kroner i 2010 i revidert nasjonalbudsjett. Dette inneber at Husbanken kan gi tilskot til om lag 1150 bustader i år, seier kommunal- og regionalminister Liv Signe Navarsete. </em>
    </p>
    <p>Inkludert auken i revidert nasjonalbudsjett, vil ramma til tilskot til utleigebustader vere på 400 millionar kroner i 2010.</p>
    <p>- Husbanken spelar ei viktig rolle for kommunane i deira arbeid med å skaffe folk tak over hovudet. Mange kommunar har for få utleigebustader til vanskelegstilte. Bustadtilskotet er viktig for å skaffe fleire, og eg er nøgd med at kommunane prioriterer dei som slit på bustadmarknaden, seier Navarsete.</p>
    <p>Aktiviteten på bustadtilskot til utleigebustader auka kraftig i 2009. Det kom mellom anna av at tilsegnsramma blei auka i tiltakspakka for arbeid. Den høge aktiviteten har haldt fram i 2010. I første kvartal i år fekk Husbanken søknader om 50 prosent meir i tilskot enn i same periode i 2009.</p>
    <p>Kommunal- og regionaldepartementet sin pressetelefon: 22 24 25 00.</p>
  </body>
</document>
