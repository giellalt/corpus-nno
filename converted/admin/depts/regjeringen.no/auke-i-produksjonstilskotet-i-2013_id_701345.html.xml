<document xml:lang="nno" id="no_id">
  <header>
    <title>Buvttadandoarjja lassána 2013:s - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>140</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nn/dep/kud/pressesenter/pressemeldingar/2012/auke-i-produksjonstilskotet-i-2013.html?id=701345</origFileName>
    <parallel_text xml:lang="sme" location="buvttadandoarjja-lassana-2013s_id_701345.html"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="nob">Auke i produksjonstilskotet i 2013 - regjeringen.no</p>
    <p>Produksjonstilskotet til avisene er, i tillegg til fritaket for meirverdiavgift, det viktigaste verkemiddelet for å halde oppe mangfaldet i avisutgjevingar, både geografisk og når det gjeld innhald og verdiforankring.</p>
    <p>Avisbransjen gjennomgår ei omstilling til ein digitalisert mediemarknad. Regjeringa ser det som viktig å bidra til ei vellukka omstilling i bransjen, for å sikre at avisene kan halde oppe si demokratiske rolle som arena for samfunnsdebatt og produsentar av kvalitetsjournalistikk.</p>
    <p>Regjeringa vil vidareføre målsetnaden om eit betydeleg statleg bidrag til mediemangfald. Etter ein auke i 2006 har det vore ein realnedgang i midlane til produksjonstilskot. Regjeringa vil difor auke produksjonstilskotet med 20 millionar kroner til i alt 307,9 millionar kroner i 2013.</p>
    <p>Kulturdepartementet vil, i samarbeid med Finansdepartementet, ta kontakt med ESA for å drøfte handlingsrommet for korleis mediestøtta skal bli utforma for framtida.</p>
  </body>
</document>
