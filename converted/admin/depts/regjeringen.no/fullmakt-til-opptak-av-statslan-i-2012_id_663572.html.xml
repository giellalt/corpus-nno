<document xml:lang="nno" id="no_id"><header><title>Fápmudus váldit stáhtaloana 2012 - regjeringen.no</title><genre code="admin"/><author><person firstname="" lastname="Finansdepartementet" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>224</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/fin/pressesenter/pressemeldingar/2011/fullmakt-til-opptak-av-statslan-i-2012.html?id=663572</origFileName><parallel_text xml:lang="eng" location="authorisations-to-borrow-in-2012_id_663572.html"/><parallel_text xml:lang="nob" location="pm_melding_nord_id_663707.html"/><parallel_text xml:lang="sme" location="fapmudus-valdit-stahtaloana-2012_id_663572.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>Fullmakt til opptak av statslån i 2012 - regjeringen.no</p>
<p><em type="italic">Finansdepartementet legg i dag fram proposisjon om fullmakt til å ta opp statslån i 2012. </em></p>
<p>I tråd med vanleg praksis blir det lagt opp til at det oljekorrigerte underskotet på statsbudsjettet i 2012 blir dekt ved ei overføring frå Statens pensjonsfond utland. Staten har likevel eit lånebehov som knyter seg til avdrag på statslån og utlån til statsbankar og andre.</p>
<p>Ifølgje budsjettforslaget for 2012 har staten eit brutto finansieringsbehov på 22,1 mrd. kroner i 2012. Regjeringa fremjar i dag forslag om å etablere ei statleg ordning for eksportfinansiering, jf. Prop. 34 S (2011-2012). Dette forslaget vil føre til ein auke i statens finansieringsbehov på 30 mrd. kroner . Finansieringsbehovet vil etter planen bli dekt ved opptak av nye lån innanlands. Finansieringsbehovet svingar mykje fra år til år, men av omsyn til marknaden for statspapir legg ein opp til å jamne ut den langsiktige opplåninga mellom enkelte år.</p>
<p>Fullmakta for opptak av nye langsiktige innanlandske lån er foreslått sett til 70 mrd. kroner, og fullmakta for maksimalt uteståande i kortsiktige marknadspapir (statskassevekslar) er foreslått sett til 250 mrd. kroner. Statskassevekslar som blir nytta i ordninga med byte av statspapir mot obligasjonar med fortrinnsrett, er inkludert i denne fullmakta.</p>
<p>Finansdepartementet og Noregs Bank vil i desember offentleggjere ein auksjonskalender for sal av statsobligasjonar og statskassevekslar i 2012.</p>
</body></document>