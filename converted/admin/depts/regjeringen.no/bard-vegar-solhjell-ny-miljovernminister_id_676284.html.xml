<document xml:lang="nno" id="no_id"><header><title>Bård Vegar Solhjell ođđa birasgáhttenministtarin - regjeringen.no</title><genre code="admin"/><author><person firstname="" lastname="Miljøverndepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>189</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nb/dep/md/aktuelt/nyheter/2012/bard-vegar-solhjell-ny-miljovernminister.html?id=676284</origFileName><parallel_text xml:lang="sme" location="bard-vegar-solhjell-oa-birasgahttenminis_id_676284.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Bård Vegar Solhjell ny miljøvernminister - regjeringen.no</p>
<p><em type="italic">Bård Vegar Solhjell (40) vart fredag utnemnt til ny statsråd i Miljøverndepartementet etter Erik Solheim. –Eg ser fram til å ta over denne viktige jobben, sa Solhjell då han tok over nøkkelkortet fredag ettermiddag </em>. </p>
<p>Solhjell la vekt på at klimautfordringane og tap av naturmangfald er dei to store miljøoppgåvene verda står overfor i framtida. Arbeidet med klimameldinga er det første han vil kaste seg over.</p>
<p>–Miljø er ikkje ein sektor, det er eit fundamentalt omsyn. Det må vere like naturleg å snakke om økologisk ansvarleg politikk som økonomisk ansvarleg økonomisk politikk, sa han.</p>
<p>Solhjell takka Erik Solheim for innsatsen som miljøvernminister.</p>
<p>–Ingen miljøvernminister har fått til betre resultat enn du på miljøpolitikken. Du var den første verkeleg grøne politikeren i Norge, sa Solhjell.</p>
<p>Bård Vegar Solhjell er frå Naustdal i Sogn og Fjordane og representerer Akershus på Stortinget. Han er nestleiar i SV og var parlamentarisk leiar for SV før han vart statsråd.</p>
<p>Solhjell var kunnskapsminister frå 2007 til 2009. Han var SVs statssekretær på Statsministerens kontor frå 2005 til 2007. Solhjell er utdanna statsvitar frå Universitetet i Oslo og Bergen.</p>
</body></document>
