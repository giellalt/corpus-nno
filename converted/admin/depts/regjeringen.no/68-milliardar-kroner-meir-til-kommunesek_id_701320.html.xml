<document xml:lang="nno" id="no_id"><header><title>6,8 miljárdda kruvnnu lassáneapmi gielddasuorgái - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>473</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nn/dep/krd/pressesenter/pressemeldingar/2012/68-milliardar-kroner-meir-til-kommunesek.html?id=701320</origFileName><parallel_text xml:lang="eng" location="nok-68-billion-more-to-the-municipal-sec_id_701320.html"/><parallel_text xml:lang="sme" location="68-miljardda-kruvnnu-lassaneapmi-gieldda_id_701320.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision: 154948 $; </version></header><body><p>6,8 milliardar kroner meir til kommunesektoren - regjeringen.no</p>
<p><em type="italic">- I 2013 vil kommunane disponere over 400 milliardar kroner. Av desse er over 300 milliardar kroner frie inntekter. Det skal gje innbyggjarane enda fleire trygge og gode tenester i kvardagen, seier statsråd Liv Signe Navarsete. </em></p>
<p>Regjeringa gjer framlegg om at kommunane får ein reell inntektsvekst på 6,8 milliardar kroner i 2013. Fem milliardar av desse kjem som frie inntekter. Veksten i frie inntekter skal mellom anna dekkje meirutgiftene kommunane får som følgje av at folketalet aukar.</p>
<list><p type="listitem">Sjå fylkesvis fordeling</p>
</list><p>- Regjeringa har høg tillit til kommunane. Difor får dei over fem milliardar kroner meir i frie inntekter i 2013. Samstundes er det ikkje sjølvsagt at Noreg går så godt som det gjer. Uvissa i verdsøkonomien og Eurosona har ikkje blitt mindre. Difor må kommunane hushaldere godt og bu seg på at det kan kome dårlegare tider, seier Navarsete.</p>
<p>Det er fyrste gong inntekta til kommunane er på meir enn 400 milliardar kroner.</p>
<p>- Sidan de raudgrøne regjeringa tok over, har lokal velferd vore ei av det viktigaste satsingane våre. Vi snudde ein lang trend med smalhans i kommunane. Det har gitt rom for god samfunnsutvikling. År for år har vi sytt for fleire lærarar, sjukepleiarar og andre som gjev folk gode velferdstenester kvar dag, seier Navarsete.</p>
<p>Regjeringa legg til rette for særskilt styrking av fleire kommunale tenesteområde. I tillegg til veksten i frie inntekter, gjer regjeringa framlegg om auka løyvingar til mellom anna:</p>
<list><p type="listitem">nominell vidareføring av maksimalpris i barnehage</p>
<p type="listitem">opptrapping av minimumstilskotet til ikkje-kommunale barnehagar</p>
<p type="listitem">kommunalt barnevern</p>
<p type="listitem" xml:lang="swe">kulturskuletilbod i skulefritidsordninga</p>
<p type="listitem">valfag på ungdomstrinnet</p>
<p type="listitem">rentekompensasjonsordninga for bygging og opprusting av skule- og symjeanlegg</p>
<p type="listitem" xml:lang="dan">dagtilbod for menneske med demens</p>
<p type="listitem">investeringstilskot til sjukeheimsplassar og omsorgsbustader</p>
<p type="listitem">sikring av barn i skulebuss</p>
<p type="listitem">påskjøningsordninga for betre kollektivtransport og mindre bilkøyring i byområda</p>
<p type="listitem">rentekompensasjonsordninga for transporttiltak i fylka (investeringar i veg og kollektivtransport)</p>
</list><p>Detaljar kring desse satsingane, finn ein under budsjetta til dei forskjellege fagdepartementa.</p>
<p xml:lang="dan"><em type="italic">Fylkesvis fordeling </em></p>
<list><p type="listitem">1,6 milliardar kroner meir til <em type="italic">Akershus </em>neste år </p>
<p type="listitem">350 millionar kroner meir til <em type="italic">Aust-Agder </em>neste år </p>
<p type="listitem">725 millionar kroner meir til <em type="italic">Buskerud </em>neste år </p>
<p type="listitem">217 millionar kroner meir til <em type="italic">Finnmark </em>neste år </p>
<p type="listitem">515 millionar kroner meir til <em type="italic">Hedmark </em>neste år </p>
<p type="listitem">1,4 milliardar kroner meir til <em type="italic">Hordaland </em>neste år </p>
<p type="listitem">695 millionar kroner meir til <em type="italic">Møre og Romsdal </em>neste år </p>
<p type="listitem">375 millionar kroner meir til <em type="italic">Nord-Trøndelag </em>neste år </p>
<p type="listitem">712 millionar kroner meir til <em type="italic">Nordland </em>neste år </p>
<p type="listitem">476 millionar kroner meir til <em type="italic">Oppland </em>neste år </p>
<p type="listitem">1,9 milliardar kroner meir til <em type="italic">Oslo </em>neste år </p>
<p type="listitem">1,3 milliardar kroner meir til <em type="italic">Rogaland </em>neste år </p>
<p type="listitem">333 millionar kroner meir til <em type="italic">Sogn og Fjordane </em>neste år </p>
<p type="listitem">753 millionar kroner meir til <em type="italic">Sør-Trøndelag </em></p>
<p type="listitem">463 millionar kroner meir til <em type="italic">Telemark </em>neste år </p>
<p type="listitem">452 millionar kroner meir til <em type="italic">Troms </em>neste år </p>
<p type="listitem">530 millionar kroner meir til <em type="italic">Vest-Agder </em>neste år </p>
<p type="listitem">634 millionar kroner meir til <em type="italic">Vestfold </em>neste år </p>
<p type="listitem">815 millionar kroner meir til <em type="italic">Østfold </em>neste år </p>
</list></body></document>