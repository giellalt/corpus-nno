<document xml:lang="nno" id="no_id"><header><title>Ođđa njuolggadusat biŋgobáikkiid spealuid várás - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>182</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/kud/pressesenter/pressemeldingar/Omorganisering-av-ABM/nye-reglar-for-spel-i-bingolokale.html?id=621376</origFileName><parallel_text xml:lang="sme" location="oa-njuolggadusat-bigobaikkiid-spealuid-v_id_621376.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision: 154948 $; </version></header><body><p>Nye reglar for spel i bingolokale - regjeringen.no</p>
<p>Kulturdepartementet har fastsett reglar for Norsk Tippings nye terminalspel i bingolokale. Spela skal erstatte bingoautomatane som er forbodne. Dei nye terminalane vil mellom anna ha lågare speltempo (minimum 3 sekund pr. spel) og ei grense for maksimalt tap pr spelar på 800 kroner pr. dag og 4000 kroner pr. månad.</p>
<p>Departementet har også fastsett strengare krav til dei såkalla databingospela. Spela skal mellom anna ha lågare speltempo (minimum 30 sekund pr. spel). Databingospel skal berre kunne tillatast i lokale som også tilbyr tradisjonelle bingospel, og det kan ikkje oppstillast meir enn 30 databingoterminalar i eitt bingolokale.</p>
<p>For å auke interessa rundt dei tradisjonelle bingospela har departementet vedteke å auke maksimalgrensene for gevinstar frå 4000 kroner til 5000 kroner og for jackpotgevinstar frå 36 000 kroner til 70 000 kroner.</p>
<p>Reglane tek til å gjelde frå 1. januar 2011. For enkelte av dei nye reglane som krev teknisk tilpassing, er ikraftsetjinga fastsett til 1. juli 2011.</p>
<p>Kopi av dei nye reglane finst her Forskrift om endring i forskrift 30. november 2004 nr. 1528 om bingo</p>
</body></document>