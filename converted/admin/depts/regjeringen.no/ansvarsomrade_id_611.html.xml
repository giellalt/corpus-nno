<document xml:lang="nno" id="no_id"><header><title>Ovddasvástádussuorggit - regjeringen.no</title><genre code="admin"/><author><person firstname="" lastname="Kunnskapsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>249</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/kd/Om-departementet/ansvarsomrade.html?id=611</origFileName><parallel_text xml:lang="eng" location="areas-of-responsibilities_id_611.html"/><parallel_text xml:lang="nob" location="ansvarsomraader_id_611.html"/><parallel_text xml:lang="sme" location="ovddasvastadussuorggit_id_611.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ansvarsområde - regjeringen.no</p>
<p><em type="italic">Kunnskapsdepartementet (KD) har ansvaret for samfunnssektorar som er viktige for at vi skal vekse og utvikle oss – både som enkeltmenneske og samfunn. Barnehagar, utdanningsinstitusjonane og forskingsmiljøa har også viktige roller som kulturbærarar og kulturformidlarar. Utvikling, endring og omstilling må gå hand i hand med bevaring og overføring av tradisjonar og verdiar. </em>KD arbeider for at Norge skal ha eit godt og effektivt utdanningssystem samt produktive og kreative forskingsmiljø. Vi treng desse institusjonane dersom vi skal greie å møte utfordringane i ei verd der kapital og kunnskap krysser grenser, der informasjons- og bioteknologi skapar nye mogelegheiter og etiske utfordringar, der kunnskap er den viktigaste kapitalen. </p>
<p>KD har som mål at det skal vere mogeleg for alle å delta i, og påvirke, utviklinga i kunnskapssamfunnet. Ein viktig føresetnad for å nå dette målet er ein kunnskapssektor som har evne til å utvikle, formidle og utnytte ny kunnskap.</p>
<p>Størstedelen av dei statlege tilskota til grunnskulen og vidaregåande opplæring går over budsjettet til Kommunal- og regionaldepartementet som ledd i inntektssystemet for kommunar og fylkeskommunar. Kommunane har ansvaret for grunnskuleopplæringa, mens fylkeskommunane har ansvar for vidaregåande opplæring.</p>
<p><em type="italic">Arbeidsoppgåvene til departementet: </em></p>
<list><p type="listitem">Barnehagar.</p>
<p type="listitem">Grunnskuleopplæring, skulefritidsordninga, spesialpedagogiske kompetansesenter.</p>
<p type="listitem">Vidaregåande opplæring i skule og fagopplæring i arbeidslivet.</p>
<p type="listitem">Høgare utdanningsinstitusjonar, Statens lånekasse for utdanning, tilskot til studentvelferd.</p>
<p type="listitem">Vaksenopplæring og livslang læring på alle utdanningsområde i samarbeid med ulike arrangørar.</p>
<p type="listitem">Forskingssaker mellom departementa, grunnløyving til Forskningsrådet, forskningsinstitusjonar og Internasjonale program og institusjonar, Meteorologisk institutt.</p>
<p type="listitem">Personal- og organisasjonssaker, IT i utdanninga og likestilling.</p>
<p type="listitem">Forvaltningsoppgåver, budsjett og rekneskap.</p>
</list></body></document>
