<document xml:lang="nno" id="no_id">
  <header>
    <title>Ráđđehusa bargu - regjeringen.no</title>
    <genre code="admin"/>
    <author>
      <person firstname="" lastname="regjeringa.no" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2007</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>258</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nn/Om-regjeringa/Slik-arbeider-regjeringa.html?id=443781</origFileName>
    <parallel_text xml:lang="eng" location="the-government-at-work_id_443781.html"/>
    <parallel_text xml:lang="nob" location="regjeringen-i-arbeid_id_443781.html"/>
    <parallel_text xml:lang="sme" location="raehusa-bargu_id_443781.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Slik arbeider regjeringa - regjeringen.no</p>
    <p>
      <em type="italic">Nemninga regjeringa vert i daglegtale nytta med to tydingar; om kollegiet samla under Kongens leiing i statsrådsmøte, og om kollegiet samla under statsministeren si leiing i regjeringskonferanse. </em>
    </p>
    <p>Grunnlova og konstitusjonell praksis avgjer kva saker som formelt sett må avgjerast i statsråd hos Kongen, og kva saker kvar statsråd kan avgjera sjølve. I båe tilfelle er regjeringskonferansen det sentrale forumet for dei politiske drøftingane før dei formelle avgjerdene vert tekne.</p>
    <p><em type="italic">Regjeringas medlemer </em>Etter Grunnlova er det Kongen som i statsrådsmøte utnemner statsrådane og fastset kva departement dei skal styre. </p>
    <p>Det vert ikkje sjeldan gjort endringar i departementsstrukturen, ved at saksområde vert overførte mellom departement eller ved at departement vert nedlagde/oppretta. Pr. februar 2007 er det 18 departement og 19 regjeringsmedlemer medrekna statsministeren.</p>
    <p type="title">Statsråd</p>
    <p>Statsrådsmøte vert normalt halde fredag kl. 11.00, i Statsrådsalen på Det kongelege slott i Oslo.</p>
    <p type="title">Regjeringskonferanse</p>
    <p>Regjeringa møtest normalt to gonger i veka til regjeringskonferanse på Statsministerens kontor, til vanleg på måndag og torsdag. Som fyrste sak i regjeringskonferansen på torsdagar vert det halde førebuande statsråd.</p>
    <p type="title">Kva skjer ved regjeringsskifte?</p>
    <p>Danninga av ei ny regjering startar når den sitjande statsministeren har søkt avskjed og Kongen har gjeve ein annan i oppdrag å danne ny regjering.</p>
    <p type="title">Slik vert Noreg styrt</p>
    <p>Noreg er etter Grunnlova av 1814 eit monarki der makta er fordelt på ei lovgjevande og løyvande myndigheit: Stortinget, ei utøvande myndigheit: Regjeringa, og ei dømande myndigheit: domstolane. Det er folket i val som indirekte utpeikar regjeringa, sidan regjeringa gjeng ut frå det/dei partia på Stortinget som har fleirtal eller styringsdyktig mindretal.</p>
  </body>
</document>
