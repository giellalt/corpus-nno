<document xml:lang="nno" id="no_id"><header><title>186,6 miljovnna ruvdno guovlulaš ovdáneapmái Romssa fylkkas  - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><year>2010</year><publChannel><publication><publisher>regjeringen.no</publisher></publication></publChannel><wordcount>232</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/krd/pressesenter/Pressemeldingar/Mange-kommunar-med-auka-folketal-fyrste-kvartal-2010/xx-millionar-kroner-til-regional-utvikli.html?id=619637</origFileName><parallel_text xml:lang="sme" location="1866-miljovnna-ruvdno-guovlula-ovdaneapm_id_619637.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header><body><p>186,6 millionar kroner til regional utvikling i Troms - regjeringen.no</p>
<p><em type="italic">Tilskotet til regional utvikling i Troms skal aukast frå 178,2 millionar kroner i 2010 til 186,6 millionar kroner i 2011. </em></p>
<p>I statsbudsjettet for 2011 foreslår regjeringa å løyve rundt 2,8 milliardar kroner til distrikts- og regionalpolitikken. Fylkeskommunane skal forvalte vel 80 prosent av desse midlane.</p>
<p>- Me jobbar for verdiskaping, arbeidsplassar, velferd og gode lokalsamfunn der folk bur. Fylkeskommunane er den sentrale pådrivaren i dette arbeidet, seier kommunal- og regionalminister Liv Signe Navarsete.</p>
<p>Gjennom distrikts- og regionalpolitikken ynskjer regjeringa å leggje til rette for busetjing og verdiskaping i heile landet. - Regjeringa vil leggje betre til rette for at folk skal kunne starte opp nye bedrifter eller vidareutvikle eksisterande bedrifter. Derfor styrkjer me dei kommunale næringsfonda med 50 millionar kroner i 2011, til 225 millionar kroner, seier Liv Signe Navarsete.</p>
<p>Av løyvinga til Troms er 22,6 millionar kroner sett av til kommunale eller regionale næringsfond. Midlane skal setje næringssvake kommunar eller regionar betre i stand til å støtte opp om lokal næringsutvikling.</p>
<p type="title">Lenkje</p>
<list><p type="listitem">Les korleis Troms fylkeskommune nytta dei regionale utviklingsmidla i 2009</p>
</list><p type="title">Tilleggsinformasjon</p>
<list><p type="listitem">7,5 millionar kroner av løyvinga til Troms fylkeskommune skal dekkje den statlege deltakinga i det europeiske territorielle samarbeidet (Interreg).</p>
<p type="listitem">Etter årsskiftet vil fylket òg få kompensasjon for auka arbeidsgivaravgift. I 2010 var kompensasjonsmidlane i Troms på 217 millionar kroner.</p>
</list><p>Kommunal- og regionaldepartementet sin pressetelefon: 22 24 25 00.</p>
</body></document>
