<document xml:lang="nno" id="no_id"><header><title>Lasihuvvon doarjja dáiddasuorgái - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>258</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nn/dep/kud/pressesenter/pressemeldingar/2012/auka-tilskot-til-kunstomradet.html?id=701349</origFileName><parallel_text xml:lang="sme" location="lasihuvvon-doarjja-daiddasuorgai_id_701349.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Auka tilskot til kunstområdet - regjeringen.no</p>
<p>Til området visuell kunst, som mellom anna omfattar institusjonane Nasjonalmuseet, KORO og Norsk Form, blir det foreslått ein auke i løyvinga på til saman 43,2 millionar kroner.</p>
<p>I auken inngår følgjande:</p>
<list><p type="listitem">Norsk kulturfond får ein auke på 4,6 millionar kroner til styrking av det visuelle kunstfeltet.</p>
<p type="listitem">Norsk kulturråd får ein auke på 6 millionar kroner til styrking av det visuelle kunstfeltet. 3 millionar av desse går til den internasjonale samtidskunstfestivalen Bergen Assembly (tidlegare Bergenstriennalen), som blir arrangert første gong i 2013.</p>
<p type="listitem">Kunstformidlingsinstitusjonar og kunstmuseum får ein auke på 5,6 millionar kroner fordelt slik: - Nordnorsk Kunstnersenter: 600 000 kroner - Vestfossen Kunstlaboratorium: 300 000 kroner - Bomuldsfabriken Kunsthall: 1 million kroner - Kunstnernes Hus: 700 000 kroner - Nordisk kunstnarsenter Dale: 500 000 kroner - Oslo arkitekturtriennale: 300 000 kroner - Henie Onstad Kunstsenter: 1 million kroner - Vestfoldmuseene (Munchs Hus, Åsgårdstrand): 1,2 millionar kroner</p>
</list><list><p type="listitem">Nasjonalmuseet får ein auke på 12,6 mill. kroner. Av dette skal minimum 5 millionar kroner brukast til Munch-jubileet i 2013.</p>
<p type="listitem">Nasjonale minnestader etter åtaka 22. juli 2011 har ei kostnadsramme på 27 millionar kroner. Av dette blir 5,2 millionar kroner løyvde i 2013.</p>
<p type="listitem">Monument over kong Christian Frederik skal bli laga og reist i perioden 2012–2014. Kunst i offentlege rom (KORO) skal ha det overordna ansvaret for prosjektet, som har ein samla kostnad på 5 millionar kroner. Av dette blir 2,7 millionar kroner løyvde i 2013.</p>
<p type="listitem">Sørlandets Kunstmuseum og Museum Stavanger får ein auke på 500 000 kroner og 1 million kroner i samband med grunnlovsjubileet 2014.</p>
</list></body></document>