<document xml:lang="nno" id="no_id"><header><title>Departemeantta birra - regjeringen.no</title><genre code="admin"/><author><person firstname="" lastname="Kunnskapsdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2006</year><publChannel><publication><publisher>regjeringen.no</publisher></publication></publChannel><wordcount>218</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/kd/Om-departementet.html?id=591</origFileName><parallel_text xml:lang="eng" location="about-the-ministry_id_591.html"/><parallel_text xml:lang="nob" location="dep_id_591.html"/><parallel_text xml:lang="sme" location="departemeantta-birra_id_591.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Om departementet - regjeringen.no</p>
<p><em type="italic">Kunnskapsdepartementet (KD) har ansvaret for samfunnssektorar som er viktige for at vi skal vekse og utvikle oss – både som enkeltmenneske og samfunn. Barnehagar, utdanningsinstitusjonane og forskingsmiljøa har i tillegg viktige roller som kulturbærarar og kulturformidlarar. </em></p>
<p>Utvikling, endring og omstilling må gå hand i hand med bevaring og overføring av tradisjonar og verdiar. Noreg skal ha eit godt og effektivt utdanningssystem samt produktive og kreative forskingsmiljø. Vi treng desse institusjonane dersom vi skal greie å møte utfordringane i ei verd der kapital og kunnskap kryssar grenser, der informasjons- og bioteknologi skaper nye mogelegheiter og etiske utfordringar og der kunnskap er den viktigaste kapital.</p>
<p>KD har som mål at det skal vere mogeleg for alle å delta i, og påvirke, utviklinga i kunnskapssamfunnet. Ein viktig føresetnad for å nå dette målet er ein kunnskapssektor som har evne til å utvikle, formidle og utnytte ny kunnskap.</p>
<p>Budsjettet til departementet for år 2004 var på om lag 50 milliardar kroner. Størstedelen av dei statlege tilskota til grunnskule og vidaregåande opplæring går over budsjettet til Kommunal- og regionaldepartementet som ledd i inntektssystemet for kommunar og fylkeskommunar.</p>
<p>Kommunane har ansvaret for grunnskuleopplæringa, mens fylkeskommunane har ansvar for den vidaregåande opplæringa.</p>
<p>Statsråden er departementet sin øvste leiar. I tillegg består det politiske sekretariatet av to statssekretærar og ein politisk rådgjeer.</p>
</body></document>