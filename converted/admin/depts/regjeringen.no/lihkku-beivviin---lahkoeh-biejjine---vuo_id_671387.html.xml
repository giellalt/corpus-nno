<document xml:lang="nno" id="no_id"><header><title>Lihkku beivviin - læhkoeh biejjine - vuorbbe biejvijn! - regjeringen.no</title><genre code="admin"/><author><person firstname="" lastname="Fornyings-, administrasjons- og kyrkjedepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2012</year><publChannel><publication><publisher>regjeringen.no</publisher></publication></publChannel><wordcount>271</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/fad/pressesenter/Pressemeldingar/2012/lihkku-beivviin---lahkoeh-biejjine---vuo.html?id=671387</origFileName><parallel_text xml:lang="nob" location="lihkku-beivviin---lahkoeh-biejjine---vuo_id_671387.html"/><parallel_text xml:lang="sma" location="lihkku-beivviin---lahkoeh-biejjine---vuo_id_671387.html"/><parallel_text xml:lang="sme" location="lihkku-beivviin---lahkoeh-biejjine---vuo_id_671387.html"/><parallel_text xml:lang="smj" location="lihkku-beivviin---lahkoeh-biejjine---vuo_id_671387.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Lihkku beivviin - læhkoeh biejjine - vuorbbe biejvijn! - regjeringen.no</p>
<p><em type="italic">- I dag, 6. februar, er det Samefolkets dag, og eg ønskjer å gratulere alle samar med dagen, seier statsminister Jens Stoltenberg. </em></p>
<p>Samefolkets dag blir markert på ulike måtar i heile landet og blant samar både i Sverige, Finland og Russland. Men dagen blir ikkje lenger markert berre blant samar, blant anna nyttar mange skolar og barnehagar denne dagen til å bli kjende med samisk kultur. Nokre av dei har òg samisk kultur som tema heile denne veka. - Dette er ein viktig dag for samane, ein dag som markerer det samiske fellesskapet og den samiske tilhøyrsla. Eg er glad for å sjå at denne dagen blir markert med ulike arrangement i store delar av landet, også der det samiske ikkje er så synleg til dagleg. Dette er med på å gjere denne dagen meir spesiell for oss alle, seier sameminister Rigmor Aasrud.</p>
<p>Samefolkets dag har vore markert i dei fire landa der samane bur sidan 1993. Dagen blei offisiell flaggdag i Noreg i 2004, og på fleire offentlege bygningar blir det samiske flagget heist saman med det norske. I år flaggar regjeringa med samisk flagg framfor Statsministerens kontor ved Akershus festning. Dagen blir òg markert internt med eit arrangement i departementsfellesskapet.</p>
<p>Sjå bilete frå lunsjkonserten i regjeringskvartalet med Adjágas på Flickr</p>
<p>***</p>
<p>Informasjon frå det offentlege skal vere lett å lese. FAD bruker Liks til å teste kor enkel teksten er. Denne pressemeldinga har ein verdi på 46. Det er det same som vanleg avistekst. Les meir om arbeidet med eit betre og klarare språk i staten hos Klarspråk.no .</p>
</body></document>
