<document xml:lang="nno" id="no_id"><header><title>Paraolympialaš gudnebálkkašupmi Nils Erik Ulsetii - regjeringen.no</title><genre code="admin"/><author><person firstname="" lastname="Kulturdepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2010</year><publChannel><publication><publisher>regjeringen.no</publisher></publication></publChannel><wordcount>207</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/kud/pressesenter/pressemeldingar/Omorganisering-av-ABM/Paralympisk-arespris-til-Nils-Erik-Ulset-.html?id=600741</origFileName><parallel_text xml:lang="sme" location="paraolympiala-gudnebalkkaupmi-nils-erik-ulsetii_id_600741.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Paralympisk ærespris til Nils Erik Ulset - regjeringen.no</p>
<p>Regjeringa sin paralympiske ærespris for 2010 er tildelt langrennsløpar og skiskyttar Nils Erik Ulset. Kulturminister Anniken Huitfeldt delte ut æresprisen på festen for dei norske deltakarane i OL og Paralympics laurdag 17. april 2010. Nils Erik Ulset representerer fleire paralympiske idrettsgreiner med deltakarar frå mange land og hard konkurranse. Gjennom fleire år har han vore blant dei fremste i langrenn og skiskyting. Ulset deltok i 2010 i sitt tredje paralympics og tok gull og sølv i skiskyting, sølv på 20 km langrenn og bronse på stafetten.</p>
<p>Juryen meiner Nils Erik Ulset har utmerkt seg som ein særs god representant og rollemodell for den norske troppen, for idretten og for Noreg.</p>
<p>Den paralympiske æresprisen blir delt ut til idrettsutøvarar som har vist spesiell innsats og markert seg i Paralympics. I vurderinga har juryen lagt vekt på plasseringar, kvaliteten på prestasjonane og korleis utøvaren har framstått som rollemodell. I juryen for 2010 sat idrettspresident Tove Paule, leiar av troppen til Paralympics Cato Zahl-Pedersen og avdelingsdirektør i Kulturdepartementet Ole Fredriksen.</p>
<p>Prisen vart delt ut for første gong i 2002. Då gjekk prisen til ispiggaren Ragnhild Myklebust. I 2006 gjekk prisen til det paralympiske kjelkehockeylaget og i 2008 til symjaren Cecilie Drabsch Norland.</p>
</body></document>