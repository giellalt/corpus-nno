<document xml:lang="nno" id="no_id">
  <header>
    <title>Lagabui 115 miljovnna ruvnno lassáneapmi lávdedáidagii - regjeringen.no</title>
    <genre code="admin"/>
    <author>
      <person firstname="" lastname="Kulturdepartementet" sex="unknown" born="" nationality=""/>
    </author>
    <year>2012</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>368</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <multilingual/>
    <origFileName>http://regjeringen.no/nn/dep/kud/pressesenter/pressemeldingar/2012/auke-pa-nar-115-millionar-kroner-til-sce.html?id=701355</origFileName>
    <parallel_text xml:lang="smj" location="lagabui-115-miljovnna-ruvnno-lassaneapmi_id_701355.html"/>
    <metadata>
      <uncomplete/>
    </metadata>
    <version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Auke på nær 115 millionar kroner til scenekunst - regjeringen.no</p>
    <p>
      <em type="italic">Regjeringa foreslår ein samla auke på 114,9 millionar kroner til scenekunstformål. I budsjettframlegget for 2013 er samla løyving til scenekunst nær 1,9 milliardar kroner. </em>
    </p>
    <p>Ei samla auke på 16,1 millionar kroner går til dei nasjonale teatra Nationaltheatret, Det Norske Teatret og Den Nationale Scene. 1,5 millionar av auken på 7 millionar kroner til Nationaltheatret, går til kostnader knytt til utgreiing av bygg.</p>
    <p>Region- og landsdelsteatra får ein auke på 22,7 millionar kroner.</p>
    <p>Løyvinga til Den Norske Opera &amp; Ballett aukar med 48,5 millionar kroner. 25 millionar kroner er øyremerkt styrking av økonomien i selskapet.</p>
    <p>Andre faste tiltak får ein auke på 11,6 millionar kroner. Dette gjeld mellom anna:</p>
    <list>
      <p type="listitem">7,5 millionar kroner til Kilden Teater- og konserthus for Sørlandet IKS (Agder Teater, OperaSør og Kristiansand Symfoniorkester) til drift og styrkt aktivitet. 0,5 millionar kroner er øyremerkte til Kristiansand Solistensemble.</p>
      <p type="listitem">2,1 millionar kroner til Hålogaland Teater. 700 000 kroner er knytt til grunnlovsjubileet.</p>
      <p type="listitem">2,6 millionar kroner til Rogaland Teater. 1 million kroner skal dekkje ny rømmingsveg for Intimscenen.</p>
      <p type="listitem">2,2 millionar kroner til Teatret Vårt. 1 million kroner går til auka produksjon og 450 000 kroner til auka driftskostnader i nye lokale. Det er i tillegg løyvd totalt 2,3 millionar kroner til husleige i nye lokale.</p>
      <p type="listitem">3 millionar kroner til Trøndelag Teater. 1 million kroner går til rehabilitering av Gamle Scene.</p>
      <p type="listitem">900 000 kroner til husleige for Teater Innlandet i nye lokale i Hamar kulturhus.</p>
      <p type="listitem" xml:lang="nob">700 000 kroner til Østfold Teater.</p>
      <p type="listitem">300 000 kroner til Dramatikken Hus, knytt til grunnlovsjubileet.</p>
    </list>
    <p>Ein auke på 4,8 millionar kroner går til region- og distriktsopera:</p>
    <list>
      <p type="listitem">500 000 kroner til å styrkje den kunstnarlege verksemda i OscarsborgOperaen.</p>
      <p type="listitem">3 millionar kroner til Bergen Nasjonale Opera. 700 000 kroner er knytt til grunnlovsjubileet.</p>
      <p type="listitem">800 000 kroner til Operaen i Kristiansund.</p>
    </list>
    <p>Ordningar for scenekunst i Norsk kulturråd får ein auke på 6,2 millionar kroner. 5 millionar av desse går til dans. Dermed er den totale auken til dansefeltet neste år på 12 millionar kroner. Auken går mellom anna til:</p>
    <list>
      <p type="listitem">fem nye dansarar ved Nasjonalballetten</p>
      <p type="listitem">2,5 millionar kroner til heilårsdrift av Skodespelar- og dansaralliansen frå 2013</p>
      <p type="listitem">1,4 millionar kroner til turnéverksemda i Carte Blanche</p>
      <p type="listitem" xml:lang="nob">1 million kroner til Dansens hus</p>
    </list>
  </body>
</document>
