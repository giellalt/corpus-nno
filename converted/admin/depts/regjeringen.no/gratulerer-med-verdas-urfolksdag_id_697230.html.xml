<document xml:lang="nno" id="no_id"><header><title>Sávvat buori álgoálbmotbeaivvi - regjeringen.no</title><genre code="admin"/><author><person firstname="" lastname="Fornyings-, administrasjons- og kyrkjedepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>207</wordcount><conversion_status type="standard"/><availability><free/></availability><submitter name="" email="divvun@samediggi.no"/><multilingual/><origFileName>http://regjeringen.no/nn/dep/fad/pressesenter/Pressemeldingar/2012/gratulerer-med-verdas-urfolksdag.html?id=697230</origFileName><parallel_text xml:lang="nob" location="gratulerer-med-verdens-urfolksdag_id_697230.html"/><parallel_text xml:lang="sme" location="savvat-buori-algoalbmotbeaivvi_id_697230.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Gratulerer med verdas urfolksdag - regjeringen.no</p>
<p><em type="italic">I dag 9. august feirar vi FNs internasjonale urfolksdag. Verdas urfolk utgjer meir enn 5 prosent av befolkninga i verda, og tel over 370 millionar menneske fordelte i over 90 forskjellige land. I dag markerer vi dagen deira! </em></p>
<p>Av verdas over 370 millionar urfolk lever dei fleste under vanskelege forhold, mange grupper opplever både undertrykking og forfølging.</p>
<p>- Denne dagen er ei viktig påminning for oss om å bry oss, og vise solidaritet med utsette grupper. For regjeringa er det viktig å medverke aktivt internasjonalt til å skape dialog mellom statar og deira respektive urfolksgrupper, seier fornyings-, administrasjons- og kyrkjeminister Rigmor Aasrud.</p>
<p><em type="italic">Ein flaggdag for urfolk </em>Urfolksdagen blei vedteken av FNs generalforsamling 23. desember 1994 og er ein samisk flaggdag. Også på Sametinget blir dagen markert. </p>
<p>– For oss er det viktig at det blir retta merksemd mot dei utfordringane det samiske folket står overfor, men vel så viktig er det for Sametinget å rette merksemd mot urfolk i andre land, som ikkje er like godt stilte som vi er i Noreg, seier sametingspresident Egil Olli.</p>
<p>Dagen markerer det første møtet i FNs arbeidsgruppe for verdas urfolk i 1982. Arbeidsgruppa var ein del av FNs arbeid for menneskerettane.</p>
<p>Gratulerer med dagen!</p>
</body></document>
