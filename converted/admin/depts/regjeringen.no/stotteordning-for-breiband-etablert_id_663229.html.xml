<document xml:lang="nno" id="no_id"><header><title>Doarjjaortnet govdabáddái ásahuvvon - regjeringen.no</title><genre code="admin"/><author><person firstname="" lastname="Fornyings-, administrasjons- og kyrkjedepartementet" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>189</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/fad/pressesenter/Pressemeldingar/2011/stotteordning-for-breiband-etablert.html?id=663229</origFileName><parallel_text xml:lang="nob" location="stotteordning-for-bredband-etablert_id_663229.html"/><parallel_text xml:lang="sme" location="doarjjaortnet-govdabaddai-asahuvvon_id_663229.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header><body><p>Støtteordning for breiband etablert - regjeringen.no</p>
<p><em type="italic">Fornyingsdepartementet har etablert ei mellombels støtteordning for breibandsutbygging. Ordninga skal stimulere til utbygging i område som ikkje er kommersielt lønsame å byggje ut. Føremålet er å sikre fleire husstandar tilgang til internett. Støtteordninga har ei ramme på 15 millionar kroner. Søknadsfristen er 15. februar 2012. </em></p>
<p>- Regjeringa har som mål at innbyggjarane skal ha tilgang til breiband. Denne støtteordninga vil tette nokre av dei siste hola i breibandsdekninga. Eg vonar vi får inn mange og gode søknader, seier fornyingsminister Rigmor Aasrud.</p>
<p>Midlane er lyste ut som prosjektmidlar i regi av Noregs forskingsråd. Alle kommunar og fylkeskommunar i landet kan søkje. Det kan søkjast om inntil 60 prosent av totalkostnaden for utbyggingsprosjektet.</p>
<p>Rapporten Bredbåndsdekning 2011 viser at om lag 7000 husstandar i dag manglar eit grunnleggjande breibandstilbod (0,64 Mbit/s bandbreidd). 99,7 prosent har i dag eit grunnleggjande breibandstilbod, 94 prosent har tilgang på minimum 4 Mbit/s, mens 67 prosent har tilgang til minimum 25 Mbit/s bandbreidd. Rapporten er utarbeidd av Nexia på vegner av Fornyings-, administrasjons- og kyrkjedepartementet (FAD).</p>
<p>Utlysninga og søknadskriteria finst på Forskingsrådets nettstad.</p>
<p>Kontaktperson i Forskingsrådet er Vemund Riiser, tlf: 9288654,</p>
</body></document>
