<document xml:lang="nno" id="no_id"><header><title>Killengreen FAD ođđa departemeantaráđđi - regjeringen.no</title><genre code="admin"/><author><person firstname="" lastname="Fornyings-, administrasjons- og kyrkjedepartementet" sex="unknown" born="" nationality=""/></author><year>2011</year><publChannel><publication><publisher>regjeringen.no</publisher></publication></publChannel><wordcount>208</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/fad/pressesenter/Pressemeldingar/2011/killengreen-ny-departementsrad-i-fad.html?id=632722</origFileName><parallel_text xml:lang="nob" location="killengreen-ny-departementsrad-i-fad_id_632722.html"/><parallel_text xml:lang="sme" location="killengreen-fad-oa-departemeantarai_id_632722.html"/><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header><body><p>Killengreen ny departementsråd i FAD - regjeringen.no</p>
<p><em type="italic">Politidirektør Ingelin Killengreen (63) blei i statsråd i dag utnemnd til ny departementsråd i Fornyings-, administrasjons- og kyrkjedepartementet (FAD). Killengreen overtek etter Karin Moe Røisland som går av med pensjon. </em></p>
<p>- Eg er veldig glad for at vi får ein ny departementsråd som har brei og solid leiarerfaring. Som direktør for Politidirektoratet gjennom 10 år og politimeister i Oslo i fem år før det har ho vore ein markant, synleg og tydeleg leiar. Før den tid har Killengreen i over ti år hatt ulike leiarjobbar i Justisdepartementet, blant anna som departementsråd. Killengreen kjenner den statlege forvaltninga godt, noko som er viktig i den jobben som ho no skal inn i, seier fornyingsminister Rigmor Aasrud.</p>
<p>Ingelin Killengreen har juridisk embetseksamen frå Universitetet i Oslo frå 1972 og har vore saksbehandlar, byråsjef, avdelingsdirektør, ekspedisjonssjef og departementsråd i Justisdepartementet. Ho har òg ein periode arbeidd som dommarfullmektig i Oslo skifterett. Dei siste15 åra har ho først vore politimeister i Oslo og deretter direktør for Politidirektoratet.</p>
<p>Det er ikkje fastsett når Killengreen vil tiltre som departementsråd i FAD.</p>
<p><em type="italic">Ingelin Killengreen blei utnemnd til ny departementsråd i Fornyings-, administrasjons- og kyrkjedepartementet i statsråd i dag.  FAD</em></p>
<p><em type="italic">Nyutnemnd departementsråd Ingelin Killengreen saman med statsråd Rigmor Aasrud.  FAD</em></p>
</body></document>
