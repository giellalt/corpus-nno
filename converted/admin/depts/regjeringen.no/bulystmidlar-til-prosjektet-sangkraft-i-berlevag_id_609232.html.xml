<document xml:lang="nno" id="no_id">
  <header>
    <title>Bulystmidlar til prosjektet ”Sangkraft i Berlevåg” - regjeringen.no</title>
    <genre code="admin"/>
    <author>
      <person firstname="" lastname="Kommunal- og regionaldepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>289</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nn/dep/krd/pressesenter/Pressemeldingar/Mange-kommunar-med-auka-folketal-fyrste-kvartal-2010/Bulystmidlar-til-prosjektet-Sangkraft-i-Berlevag.html?id=609232</origFileName>
    <parallel_text xml:lang="sma" location="arromelastoeviertieh-prosjektasse--laavlomefaamoe-berlevagesne_id_609232.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Bulystmidlar til prosjektet <span type="quote">”Sangkraft i Berlevåg”</span> - regjeringen.no</p>
    <p><em type="italic">35 prosjekt i heile landet får 32 millionar kroner til å arbeide med bulyst. - Det har vore eit krevjande arbeid å plukke ut dei beste av heile 260 søknader, seier kommunal- og regionalminister Liv Signe Navarsete. </em>Regjeringa vil at alle i Noreg skal ha høve til å bu der dei ønskjer. Den nye Bulyst-satsinga skal utvikle endå meir attraktive lokalsamfunn over heile landet. </p>
    <p>- Søknadsbunken vitnar om at det er eit stort engasjement i heile landet, seier kommunal- og regionalministeren. Det kom inn søknader for i overkant av 200 millionar kroner. Tema som omdømme, kulturbasert stad- og næringsutvikling samt prosjekt for å skaffe bustader går att i mange søknader. Andre tema er tenester, arbeid og medverknad. I utveljinga av Bulyst-prosjekt har Kommunal- og regionaldepartementet særleg lagt særleg vekt på kvalitet, forankring, nytenking og samarbeid. Viktige målgrupper er ungdom, kvinner og innvandrarar. Også fylkeskommunane har spelt ei viktig rolle i handsaminga av søknader.</p>
    <p><em type="italic">Forprosjekt om sangkraft i Berlevåg </em>Prosjektet Sangkraft Berlevåg får 200.000 kroner til eit forprosjekt som ser på korleis kulturaktivitetar kan fremje bulyst. Målet er å finne ut kva verkemiddel som er best eigna til å skape bulyst gjennom kulturbasert stad- og næringsutvikling utvikling i Berlevåg og Finnmark. Det har dei siste åra vorte gjennomført fleire tiltak i Berlevåg med utgangspunkt i kultur, og særleg song. </p>
    <p><em type="italic">Fem år med spanande prosjekt i distrikta </em>- Regjeringa har arbeidd med ulike prosjekt for å skape attraktive lokalsamfunn og bulyst sidan me lanserte Distriktsløftet i 2005. Me har lært kort viktig det er at utviklingsarbeidet er godt forankra, og at fleire aktørar samarbeider. Dette legg me stor vekt på i Bulyst-satsinga, seier Navarsete. </p>
    <p>Kommunal- og regionaldepartementet sin pressetelefon: 22 24 25 00.</p>
  </body>
</document>
