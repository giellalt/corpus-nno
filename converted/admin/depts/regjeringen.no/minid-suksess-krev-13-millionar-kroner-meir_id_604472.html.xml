<document xml:lang="nno" id="no_id">
  <header>
    <title>MuID-menestus gáibida 13 milliuvnna ruvdnosaš lasáhusa - regjeringen.no</title>
    <genre code="admin"/>
    <author>
      <person firstname="" lastname="Fornyings-, administrasjons- og kyrkjedepartementet" sex="unknown" born="" nationality=""/>
    </author>
    <translator>
      <unknown/>
    </translator>
    <translated_from xml:lang="nob"/>
    <year>2010</year>
    <publChannel>
      <publication>
        <publisher>regjeringen.no</publisher>
      </publication>
    </publChannel>
    <wordcount>213</wordcount>
    <conversion_status type="standard"/>
    <availability>
      <free/>
    </availability>
    <submitter name="" email="divvun@samediggi.no"/>
    <origFileName>http://regjeringen.no/nn/dep/fad/pressesenter/Pressemeldingar/2010/MinID-suksess-krev-13-millionar-kroner-meir.html?id=604472</origFileName>
    <parallel_text xml:lang="eng" location="eid-success-creates-demand-for-more-government-funding_id_604472.html"/>
    <parallel_text xml:lang="nob" location="minid-suksess-krever-13-millioner-kroner-mer_id_604472.html"/>
    <parallel_text xml:lang="sme" location="minid-menestus-gaibida-13-milliuvnna-ruvdnosa-lasahusa_id_604472.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>MinID-suksess krev 13 millionar kroner meir - regjeringen.no</p>
    <p>
      <em type="italic">Over halvparten av den vaksne befolkninga i landet har skaffa seg MinID, og både talet på brukarar og talet på påloggingar stig framleis. - MinID har utvikla seg til å bli ein formidabel suksess med dobling i bruken siste år, derfor foreslår regjeringa 13 millionar kroner i ei ekstraløyving, seier fornyingsminister Rigmor Aasrud. </em>
    </p>
    <p>Stadig fleire innbyggjarar nyttar seg av elektronisk kommunikasjon med det offentlege.</p>
    <p>- MinID lukkast så godt fordi løysingar er svært brukarvennleg. Innbyggjarane skal ha eit digitalt førsteval i kontakt med det offentlege, og då er elektronisk ID nødvendig. Når alt kan gjerast på skjerm, sparer det offentlege pengar og for innbyggjarane blir det raskare og enklare, seier fornyingsministeren.</p>
    <p>Med hjelp av fødselsnummer, sjølvvalt passord og ein eingongskode via sms, blir det mogleg for brukarane å levere sjølvmelding, byte fastlege, levere meldekort til NAV, søkje studieplass og studielån, få tilgang til pensjonsopplysningar og ei rekkje andre offentlege tenester.</p>
    <p>Talet på offentlege etatar som bruker MinID er i stadig vekst. Den føreslåtte ekstraløyvinga på 13 millionar kroner i revidert nasjonalbudsjett er nødvendig for å handtere den auka pågangen frå innbyggjarar og frå offentlege etatar som ønskjer å ta i bruk løysinga. 2 150 000 av den norske befolkninga over 15 år bruker no MinID.</p>
  </body>
</document>
