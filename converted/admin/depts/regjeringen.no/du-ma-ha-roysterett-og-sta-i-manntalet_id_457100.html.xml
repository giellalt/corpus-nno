<document xml:lang="nno" id="no_id"><header><title>Jienastanvuoigatvuohta ja jienastuslohku - regjeringen.no</title><genre code="admin"/><author><person firstname="" lastname="Kommunal- og regionaldepartementet" sex="unknown" born="" nationality=""/></author><translator><unknown/></translator><translated_from xml:lang="nob"/><year>2007</year><publChannel><publication><publisher>regjeringen.no</publisher></publication></publChannel><wordcount>317</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/krd/kampanjer/valportalen/stortingsval/du-ma-ha-roysterett-og-sta-i-manntalet.html?id=457100</origFileName><parallel_text xml:lang="eng" location="right-to-vote-and-electoral-register_id_457100.html"/><parallel_text xml:lang="nob" location="du-ma-ha-stemmerett-og-sta-i-manntallet_id_457100.html"/><parallel_text xml:lang="sme" location="jienastanvuoigatvuohta-ja-jienastuslohku_id_457100.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Røysterett og manntal - regjeringen.no</p>
<p>Desse har røysterett ved <em type="italic">stortingsvalet </em>: </p>
<p><em type="italic">Norske statsborgarar </em>som </p>
<list><p type="listitem">vil ha fylt 18 år innan utgangen av valåret og som</p>
<p type="listitem">er, eller nokon gong har vore, folkeregisterførte som busette i Noreg, og som</p>
<p type="listitem">ikkje har mist røysteretten sin etter Grunnlova § 53.</p>
</list><p>Tilsette i diplomatiet eller konsulatstellet og husstanden deira har røysterett sjølv om dei ikkje oppfyller busetjingskriteriet. Dersom dei ikkje nokon gong har vore registrert som busett i Noreg, skal dei manntalsførast i Oslo kommune.</p>
<p>For å kunne røyste ved stortingsvalet, må du stå innført i manntalet i ein kommune.</p>
<p type="title">Er du innført i manntalet?</p>
<p><em type="italic">Veljarar busette i Noreg: </em>Alle personar med røysterett blir automatisk førte inn i manntalet i den kommunen der dei var registrerte som busette per 30. juni i 2009. </p>
<p>Dersom du har flytt til ein annan kommune etter 30. juni 2009, er du framleis registrert i manntalet og har røysterett i den kommunen du flytte frå.</p>
<p><em type="italic">Veljarar busette i utlandet: </em>Dersom du bur i utlandet, men har vore registrert i folkeregisteret som busett i Noreg ein eller annan gong dei siste ti åra, blir du automatisk ført inn i manntalet i den kommunen der du var registrert som busett da du flytte frå Noreg. </p>
<p>Dersom du ikkje har vore registrert som busett i Noreg dei siste ti åra, må du søkje den siste bustadkommunen din om å bli ført inn i manntalet. Du søkjer ved å skrive under på den omslagskonvolutten som blir brukt ved førehandsrøysting utanriks. Dersom du førehandsrøystar i Noreg eller ikkje brukar den nemnde omslagskonvolutten, må du søke særskilt. Dette kan du gjere i eit vanleg brev eller ved å bruke eit eige skjema. Søknaden må innehalde ei erklæring om at du er norsk statsborgar. Søknaden må kome fram til valstyret i den kommunen der du sist var registrert i folkeregisteret innan 14. september kl. 21.</p>
<list><p type="listitem">Skjema for søknad om innføring i manntalet [</p>
</list></body></document>
