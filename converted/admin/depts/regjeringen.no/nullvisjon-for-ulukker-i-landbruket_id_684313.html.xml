<document xml:lang="nno" id="no_id"><header><title>Nollavišuvdna lihkohisvuođaide eanandoalus - regjeringen.no</title><genre code="admin"/><author><person firstname="" lastname="Landbruks- og matdepartementet" sex="unknown" born="" nationality=""/></author><year>2012</year><publChannel><publication><publisher>regjeringen.no</publisher></publication></publChannel><wordcount>264</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/nn/dep/lmd/aktuelt/nyheiter/2012/juni-12/nullvisjon-for-ulukker-i-landbruket.html?id=684313</origFileName><parallel_text xml:lang="sme" location="nollaviuvdna-lihkohisvuoaide-eanandoalus_id_684313.html"/><metadata><uncomplete/></metadata><version>XSLtemplate $Revision: 48460 $; file-specific xsl  Revision; common.xsl  $Revision$; </version></header>
<body>
<p>Nullvisjon for ulukker i landbruket - regjeringen.no</p>
<p>Politisk rådgjevar i Landbruks- og matdepartementet Ane H. Kismul opna 5. juni den nasjonale kampanjen for sikkerheit og helse i landbruket på Habberstad gard. – Det er heilt naudsynt å få ned talet av ulukker i landbruket, seier Kismul.</p>
<p>Helse, miljø og sikkerheit (HMS)-kampanjen som skal gå over 2 år er eit resultat av samarbeid mellom staten og dei største aktørane innan norsk landbruk.</p>
<p>– Det er viktig å styrkje HMS-arbeidet generelt i landbruket og på den enkelte garden. Alle aktørar som kan bidra til å styrkje av HMS-arbeidet i landbruket må ta ansvar og vere med på ei felles mobilisering for å redusere talet av ulukker, seier politisk rådgjevar Ane Kismul.</p>
<list><p type="listitem"><em type="italic">Les heile opningstalen til Ane H. Kismul </em></p>
</list><p>– Eit godt arbeidsmiljø er ei god investering for kvar enkelt bedrift og næringsaktør, og det er god samfunnsøkonomi. For landbruket inneber det at eit systematisk HMS-arbeid må prioriterast både i heile næringa, og på den enkelte garden. Kampanjen sikkerheit og helse i landbruket som støttast med ein million kroner over jordbruksavtalen, vil vere eit viktig bidrag i arbeidet med å få ned talet av ulukker, seier Kismul.</p>
<p><em type="italic">Sikkerheit og helse i landbruket </em>Kampanjen skal bidra til å redusere omfanget av skader, ulykker og yrkeslidingar i landbruket. I løpet av kampanjeperioden skal det arrangerast om lag 700 fagarrangement over heile landet innan følgjande tema: Trygg bruk av traktor, sikrare handtering av store dyr, brann og brannsikring, reduksjon av eksponering for støv i arbeidsmiljøet, reduksjon av fallfarar og tryggleik i skogen. Landbruket si HMS-teneste er fagleg ansvarleg for kampanjen. </p>
</body></document>
