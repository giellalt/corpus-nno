<document xml:lang="nno" id="no_id"><header><title/><genre code="admin"/><author><unknown/></author><wordcount>4231</wordcount><conversion_status type="standard"/><availability><free/></availability><origFileName>http://www.fug.no/data/f/0/28/58/9_2401_0/Tid_for_samtale_nyn_nett.pdf</origFileName><parallel_text xml:lang="nob" location="tid_for_samtale_bm_nett.pdf"/><parallel_text xml:lang="sma" location="tid_for_samtale_sorsamisk.pdf"/><parallel_text xml:lang="sme" location="tid_for_samtale_nordsamisk.pdf"/><parallel_text xml:lang="smj" location="tid_for_samtale_lulesamisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Tid for samtale</p>
<p><em type="bold">Heim og skule saman om eleven si læring og utvikling </em></p>
<p><em type="bold">Konferansetime = Utviklingssamtale </em></p>
<p><em type="bold">Førebuing </em></p>
<p><em type="bold">Organisering og rammer </em></p>
<p><em type="bold">Innhaldet i samtalen </em></p>
<p><em type="bold">Særlege utfordringar </em></p>
<p>Tid for samtale Heim og skule saman om eleven si læring og utvikling</p>
<p><em type="bold">Foreldreutvalet for grunnskolen </em>© FUG 2005 </p>
<p>Printed in Norway</p>
<p>Layout: emk</p>
<p>Mal: deville design</p>
<p>Trykk: AS Papermill</p>
<p>Kåre Lutro og Marianne Vangsnes i samarbeid med FUG</p>
<p>Illustrasjonar: Ragnhild Ronja Berge</p>
<p>Foreldreutvalet for grunnskolen</p>
<p>Postboks 8119 Dep.0032 Oslo</p>
<p>Tlf.:22 24 75 63</p>
<p>Faks: 22 24 75 90www.fug.no www.foreldrenettet.no post@fug.no 1. utgåva, 1. opplaget 2005</p>
<p>ISBN: 82-92517-63-4</p>
<p>FORORD Alle foreldre ønskjer ei positiv utvikling for barna sine, og skulen er ein av dei viktigaste medspelarane til dette. Foreldrekonferansen er ein sentral møteplassfor samarbeidet om barnet/eleven. I dette heftet vil vi bruka ordet utviklings-samtale i staden for foreldrekonferanse. Ordet utviklingssamtale understrekarkva denne samtalen skal handla om; eleven si fungering, læring og utvikling.</p>
<p>Foreldreutvalet for grunnskolen gir ut heftet Tid for samtale for å bidra til betresamarbeid mellom heim og skule. Foreldrekonferansen er ein av dei viktigaste arenaene for samarbeidet kring barnet.</p>
<p>Heftet er skrive for både foreldre og lærarar. I heftet er ordet <em type="italic">foreldre </em>bruktbåde om <em type="italic">foreldre </em>og <em type="italic">føresette. </em></p>
<p>Tid for samtale er utarbeidd av lærarar og foreldre i Os kommune i Hordaland. Oskommune har i fleire år arbeidd med metodar for rettleiing og vurdering av elevar.</p>
<p>I samarbeid med Fusa kommune har ei prosjektgruppe utvikla verktøy for syste-matisk arbeid med vurdering utan karakterar (VUK)1. I dette heftet er det nyttamateriale frå VUK-prosjektet.</p>
<p>Elevar i grunnskulen skal ha vurdering utan karakterar g jennom heile grunn-opplæringa. Vurdering med karakterar kjem i tillegg dei tre siste åra i grunnskulenog i vidaregåande skule. Vurderingsverktøyet VUK er tatt i bruk ved alle skular idei to kommunane og er ein viktig del av grunnlaget for utviklingssamtalane.</p>
<p>Dette heftet er ei kort rettleiing for innhaldet i utviklingssamtalen. Vi håpar heftet vil inspirera både foreldre og lærarar og medverka til å laga gode rammerfor samtalen og samarbeidet kring eleven.</p>
<p>FUG vil takka undervisningsinspektør Kåre Lutro og adjunkt Marianne Vangsnesved Søfteland skule som har ført heftet i pennen. Takk óg til Kristin og Bjørn</p>
<p>Halvor Haukeland, Lill-Karin Wallem og Per Olav Sørås som har gitt innspel til heftet.</p>
<p>Foreldreutvalet for grunnskolen</p>
<p>Juni 2005 <em type="italic">1. </em></p>
<p><em type="italic">Meir informasjon om VUK finn du på: www.vuk.no </em></p>
<p>GRUNNLAGET</p>
<p><em type="bold">Vurdering og rettleiing </em></p>
<p>Kontaktlæraren har hovudansvar for å kalla inn til utviklingssamtalen, og han skallegg ja til rettes for eit samarbeid med foreldra om innhald og ramme for sam-talen. Korleis dette kan g jerast, kjem vi tilbake til.</p>
<p><em type="italic">Forskrift for grunnskulen § 3-2, seier mellom anna dette om kontakten mellom skulen og heimen: </em><em type="italic">- Skolen skal halde god kontakt med foreldra. Kontaktlæraren skal minst to gonger om året ha ein </em><em type="italic">planlagd og strukturert samtale med dei. I samtalen skal kontaktlæraren mellom anna g jere greie for </em><em type="italic">korleis eleven står i høve til dei måla som er sette i læreplanverket og korleis eleven arbeider til dag- </em><em type="italic">leg. Samtalen skal munne ut i ei oppsummering, mellom anna med sikte på å bli einige om kva det sær- </em><em type="italic">skilt skal legg jast vekt på i det vidare arbeidet. Etter fylte 12 år har eleven rett til å vere med. </em></p>
<p>Det er som oftast naturleg og nyttig at eleven deltek i utviklingssamtalen. Nokregonger kan det likevel vera grunnar til at samtalen berre skal vera mellom lærarog foreldre. Dette må partane avtala på førehand. Når vi i dette heftet nyttardøme på korleis utviklingssamtalar skal g jennomførast, tek vi utgangspunkt isamtalar der elev, foreldre og lærar er til stades.</p>
<p>Ein utviklingssamtale mellom eleven, læraren og foreldra må vera godt planlagt.</p>
<p>Og for at partane i møtet skal kjenna seg likeverdige, må innhaldet i samtalen verakjent for alle. Strukturen for samtalen må likevel ikkje vera så stram at det ikkjeer rom for innspel undervegs.</p>
<p>Alle elevar har rett på rettleiing og vurdering dei 10 åra dei går i grunnskulen.</p>
<p>Denne rettleiinga og vurderinga skal seia noko om eleven si faglege og sosialefungering, og kva for arbeidsmetodar eleven meistrar. Samtalen må óg vera eindialog om arbeidet vidare.</p>
<p><em type="italic">Forskrift for grunnskulen § 3-1 og § 3-3, seier mellom anna dette om vurdering: </em><em type="italic">- På barnesteget skal skolen berre nytte vurdering utan karakterar. På ungdomssteget skal eleven, i </em><em type="italic">tillegg til vurdering utan karakterar, ha fagkarakterar og karakterar i orden og åtferd. </em></p>
<p>Ros fremmar utvikling, og det er derfor viktig å legg ja vekt på eleven si positivemeistring når det g jeld fagleg og sosial fungering og bruk av arbeidsmetodar.</p>
<p>Sjølv om samtalen tek utgangspunkt i eleven sine sterke sider, skal ein óg ta oppsærlege utfordringar for eleven. I tillegg må ein vurdera tilrettelegging og opp-følging frå læraren og foreldra.</p>
<p>Ein utviklingssamtale må føra til semje om kva for mål ein skal arbeida fram mot iperioden som kjem. Dette kan g jerast som ein skriftleg avtale mellom skule, elevog heim. Ein slik avtale kan innehalda mål for elev, lærar og foreldre. (Sjå døme påavtale på s. 13)</p>
<p>FØREBUING</p>
<p><em type="bold">Foreldre og skule </em></p>
<p>Det finst ulike måtar å førebu og organisera ein utviklingssamtale. Same kvamodell ein vel, er det viktig å sikra at utviklingssamtalen fører til eit samarbeidmellom eleven, foreldre og skulen.</p>
<p>For å sikra godt samarbeid, kan utviklingssamtalen til dømes vera eit tema påforeldremøte. Der kan både foreldra og læraren koma med innspel til det samta-len skal handla om. Læraren kan óg senda ut skriv om samtalen der foreldra bliroppmoda til å skriva ned saker dei ønskjer å ta opp. Når læraren får skrivet til-bake, kan han tilpassa innhaldet til kvar enkelt samtale.</p>
<p>Ei spørjeundersøking om utviklingssamtalen blant foreldra kan også vera nyttig.</p>
<p>Døme på spørsmål kan vera: Kva for tema bør utviklingssamtalen innehalda? Kor ofte bør skule og foreldre treffast i løpet av skuleåret? Kor lang bør samtalen vera? Kven bør vera til stades under samtalen?1: Elev og lærar/førebuing 2: Elev/foreldre – førebuingheime 3: Utviklingssamtalen,førebudd av alle.</p>
<p><em type="bold">Elev og lærar </em></p>
<p>Allereie i barneskulen kan elevar vera mogne nok til å delta i førebuinga avutviklingssamtalen. I ungdomsskulen er det avsett eigne timar til klasserådsmøtesom kan nyttast til slik førebuing. Kva ønskjer elevane å diskutera i samtalen?</p>
<p>Saman med læraren kan dei finna fram til høvelege tema.</p>
<p>Elevar på 5. og 8. trinn meiner mellom anna dette om utviklingssamtalen: Eleven må vera med i utviklingssamtalen, det er jo han det handlar om. Møtet må vara i minst 30 minutt, slik at det ikkje blir stress, og alle får snakka.</p>
<p>Det er kjekt å førebu seg til samtale. Det er viktig å samanlikna seg med seg sjølv, ikkje med dei andre.</p>
<p>Det er gøy med gode tilbakemeldingar frå læraren.</p>
<p>Det er flaut når læraren skryt av meg,men litt gøy og!</p>
<p>Det er viktig å snakka om det positive, det som går bra, men ein må vel få høyre om det dumme og.</p>
<p>Det g jer vondt i halsen når vi snakkar om noko dumt.</p>
<p>At innhaldet i samtalen er kjend for eleven, skaper tryggleik. I elevsamtalen, sam-talen mellom lærar og elev, kan ein førebu utviklingssamtalen. Her kan eleven fåhjelp til å vurdera seg sjølv når det g jeld fagleg og sosial utvikling, og korleishan/ho meistrar dei ulike arbeidsmetodane. I samtalen bør ein óg ta opp kva ele-ven meiner om si eiga læring. Er det noko som burde vera annleis på skulen ellerheime, slik at læring og utvikling kan bli betre? Eleven og læraren førebur korleisdette skal presenterast i utviklingssamtalen. Saman kan dei formulera nye målsom eleven skal arbeida mot i perioden som kjem. Slik elevdeltaking kan vera motiverande.</p>
<p><em type="bold">NAMN: </em></p>
<p><em type="bold">Område: RESPEKT OG TOLERANSE </em></p>
<p><em type="bold">Kriterier: </em></p>
<p><em type="bold">Svært ofte Ofte Av og til Sjeldan Merknad: </em></p>
<p>Eg viser tolmod med dei som treng det</p>
<p>Eg støttar og forsvarer dei som blir krenka</p>
<p>Eg respekterer andre sin rett til å ha eigne synspunkt</p>
<p>Eg respekterer andre sin eigenart</p>
<p><em type="italic">Døme på skjema </em></p>
<p>Når elevane blir eldre, kan det vera nyttig å bruka eit eigenvurderingsskjema forfagleg og sosial utvikling. Eit utfylt skjema er eit godt grunnlag for samtalen medlæraren. Liknande skjema kan óg brukast i utviklingssamtalen.</p>
<p><em type="bold">Elev og foreldre </em></p>
<p>Når eleven og foreldra er kjende med innhaldet i samtalen, kan dei førebu seg tilmøtet. Til hjelp i førebuinga kan læraren senda heim eit skriv med spørsmål omeleven si utvikling i siste periode. Ein kan til dømes spørja om: Kva fag synest du sjølv at du meistrar godt? Kva arbeidsmåtar likar du å bruka? Kven er du saman med på skulen? Kva likar du å g jera i friminutta?</p>
<p>Å førebu utviklingssamtalen sikrar at samtalen blir nytta til det som er viktigast;bygg ja opp eleven og motivera han/ho til dei utfordringane som ligg føre i skule-kvardagen. God førebuing skapar positive forventningar og trygge rammer for allepartar.</p>
<p>ORGANISERING OG RAMMER</p>
<p><em type="bold">Invitasjonen </em></p>
<p>Nokre skular legg framleis opp til at utviklingssamtalar skal haldast på ettermid-dags- eller kveldstid, men stadig fleire skular prøver no å legg ja samtalane pådagtid. Både lærar og foreldre må vera fleksible for å finna høveleg tidspunkt forsamtalen. Men skulen har plikt til å legg ja forholda til rettes slik at alle foreldrakan koma.</p>
<p><em type="bold">Til Gunvor og Hans </em></p>
<p>Det er tid for utviklingssamtale. Dei som skal møta er: foreldre, elev og kontaktlærar. Vel møtt!</p>
<p>Møtestad: Biblioteket Dato: onsdag 30.04 Tid: kl. 14.00 - 14.30</p>
<p>Tema for samtalen er:</p>
<p><em type="bold">Fagleg utvikling </em>norsk rettskriving (og/å) matematikk (algebra) engelsk (leseflyt/uttale) </p>
<p><em type="bold">Aktivitet i timane </em>munnleg del-taking konsentra-sjon om arb.oppgåve </p>
<p><em type="bold">Trivsel </em>friminutt og vener timane og samarbeid </p>
<p><em type="bold">Heimearbeid </em>når g jer du lekser arbeids-vanar </p>
<p>Helsing</p>
<p><em type="italic">Døme på skjema </em></p>
<p>Invitasjon til utviklingssamtalen må sendast heim i god tid. Ein idé kan vera at kvarelev inviterer eigne foreldre. I samråd med læraren finn ein fram til passandetidspunkt og sender heim ein personleg invitasjon. Andre gonger kan det veramest nyttig å senda ein felles invitasjon til foreldra i klassen der dei kan kryssa avpå ønskjelege tidspunkt.</p>
<p>Som tidlegare nemnt er det i dag vanleg at eleven deltek i samtalen allereie frå 2.eller 3. trinn. Elevdeltaking er nyttig, men dei vaksne kan nokre gonger ha behovfor å snakka saman utan barna. Kanskje bør dei vaksne møtast éin gong i åretutan barn.</p>
<p>Nokre foreldre seier dette om kven som bør delta i samtalen: Kan vera greitt med møte utan barna. Det er lettare å snakka om vanskelege tema utan barna. Nokre gonger ønskjer vi å ta opp tema utan at barna er til stades. Fint at eleven er med, då kan dei høyra både ris og ros. Informasjonen blir best når alle partar er til stades; eleven, foreldra og læraren.</p>
<p>På invitasjonen bør det stå kva som skal vera innhaldet i utviklingssamtalen ogkven som skal vera til stades.</p>
<p><em type="bold">Rommet </em></p>
<p>Klasserommet høver godt for møtet mellom lærar, elev og foreldra. Det kan verakjekt å møtast i arbeidsrommet til barnet og sjå arbeidsplassen, teikningar ellerandre elevarbeid.</p>
<p>Ein kan g jerne nytta andre rom til utviklingssamtalen, til dømes eit grupperomeller skulen sitt bibliotek. Rommet må vera eigna for ein god og uforstyrra dialog.</p>
<p>Uavhengig av sjølve rommet er det naturleg å organisera samtalen slik at for-eldre, elev og lærar sit rundt same bord. Den praktiske organiseringa skal g jetydeleg signal om at alle deltakarane i samtalen er likeverdige partar.</p>
<p><em type="bold">Tida </em></p>
<p>Utviklingssamtalen må ikkje vera prega av dårleg tid eller hastverk. Alle må fåkoma til orde. Ved slutten av møtet må det vera nok tid til å oppsummera og formulera mål for komande periode. Mange foreldre gir uttrykk for at dei ønskjerå ha minst 30 minutt til slike samtalar. I ei undersøking blant foreldre seier nokredette om tid til samtale:</p>
<p>Utvid samtalen til 30 minutt, så slepp ein å vera redd for å bruka for lang tid,og lærarane slepp forseinkingar.</p>
<p>Ønskeleg med litt meir tid enn 30 minutt. Dersom alle partar skal kunna uttala seg, treng ein minst 30 minutt.</p>
<p><em type="bold">Leiinga </em></p>
<p>Som oftast er det naturleg at læraren leier samtalen. I planlegginga av samtalenkan lærar og elev bli einige om kven som skal ta opp kva, og kanskje kan eleven fåansvar for å leia delar av samtalen. Lærarar som har prøvd ut elevleiing, harerfart at det er lærerikt for eleven, men medfører ei tidkrevjande førebuing forelev og lærar.</p>
<p>INNHALDET I SAMTALEN</p>
<p><em type="bold">Tilbakeblikk </em></p>
<p>Utviklingssamtalen skal vera eit planlagd møtemellom skulen og heimen, og det må setjast opptema for møtet. Det kan til dømes vera fruktbart åstarta samtalen med eit kort tilbakeblikk og sjå påmålsetjinga frå førre møte. Korleis har utviklinga vore iden siste perioden? Har eleven nådd dei måla som vartsette? Og var måla nyttige for eleven si fungering og utvikling? Eleven, foreldra oglæraren evaluerer resultata og blir einige om nye mål for vidare utvikling.</p>
<p><em type="bold">Utviklingsmål </em></p>
<p>I grunnskulen er det mange felles mål for opplæringa, både fagleg og sosialt. Målafortel kva eleven skal læra på dei ulike årstrinna. I utviklingssamtalen må ein der-for sjå på kva eleven meistrar. Kva meiner eleven sjølv? Saman med læraren ogforeldra kan eleven planlegg ja nye mål å arbeida fram mot. Måla skal setja krav tileleven, men óg til oppfølginga frå læraren og foreldra. Eit utviklingsmål må veramålbart, og eleven og foreldra må få vita undervegs om han/ho nærmar seg måleteller ikkje.</p>
<p><em type="bold">SAMARBEID </em>Eit døme </p>
<p>Mål:</p>
<p>Eleven viser evneog vilje til samarbeid</p>
<p><em type="bold">Døme på delmål: </em>Eleven lyttar til andre Eleven arbeider aktivt med felles oppgåver </p>
<p>Eleven held avtalar</p>
<p>Utviklingsmåla kan vera knytte til enkeltfag eller til enkeltarbeid eleven skal utføra.</p>
<p>Måla kan óg handla om arbeidsmetodar og meistring eller vera av meir sosialkarakter, som det å meistra samhandling med andre.</p>
<p>La oss bruka samarbeid som døme på eit område for utvikling. Å meistra sam-arbeid er viktig for eleven si fungering både fagleg og sosialt, i skulen og seinare iarbeidslivet. I skulen skal eleven arbeida saman medandre, både i par og i grupper. Dei skal læra ulikearbeidsmetodar som til dømes prosjektarbeid.</p>
<p>Derfor vil meistring av samarbeid vera grunnleg-g jande. Kva for delmål må oppfyllast for at detskal vera eit godt samarbeid? Det er svært viktig at delmåla for eit bestemt utviklingsmålóg er kjente for eleven og foreldra. Eleven målæra kva som ligg i omgrepet samarbeid og så fåhjelp til å sjå si eiga fungering i forhold til måla.</p>
<p>Utviklingsmåla skal vera tilpassa den enkelte eleven. Elevar som strevar, kan opp-leva det som vanskeleg dersom dei blir samanlikna med andre elevar som g jer detbetre. Dersom det er eit sterkt fokus på felles mål og delmål, kan eleven få kjenslaav å koma til kort, noko som ikkje er heldig for den vidare utviklinga. I ein utviklingssamtale skal ein stadfesta fungeringa og framgangen ut frå eleven sineføresetnader. Utviklingssamtalen skal vera eit møte der ein skapar motivasjon forarbeid mot realistiske utviklingsmål.</p>
<p><em type="bold">Eleven sin kompetanse </em></p>
<p>Skulen, i samarbeid med heimen, har som mål å utvikla eleven sin kompetanse påeit breitt felt der heile mennesket er i fokus. Skulen skal vera ein stad for bådelæring og trivsel. Når det g jeld læring, skal eleven tileigna seg kunnskap i ulikefag. I tillegg til å reprodusera kunnskapen, skal eleven også læra å reflektera overog bruka han i arbeidet på skulen, heime og seinare i arbeidslivet.</p>
<p>Eleven får i dag større grad av ansvar for eiga læring og utvikling. Stadig fleireskular nyttar arbeidsplanar, ein arbeidsmåte som inneber at eleven i større gradmå planlegg ja og g jennomføra arbeidsoppgåver sjølv. Eleven treng då kunnskapom ulike arbeidsmåtar og metodar. Han/ho treng òg å ha god innsikt i si eigafungering. Kva vil det seia å ta ansvar for eiga læring? Det kan vera eit nyttigspørsmål å diskutera med eleven og dei føresette i ein utviklingssamtale. Korleissynest eleven sjølv han/ho tar ansvar for eiga læring?</p>
<p>I tillegg til den faglege utviklinga og læring av arbeidsmetodar, skal eleven ogsåutvikla kunnskap og medvit om korleis han/ho fungerer saman med andre. Dennesosiale kunnskapen skal eleven læra å bruka på beste måte i samvær og samhand-ling. Graden av trivsel er ofte eit uttrykk for korleis eleven fungerer sosialt. Å spørja eleven om korleishan/ho har det på skulen, er derfor viktig. Kjennereleven seg trygg i klasse- og skulemiljøet?</p>
<p>Kjenner eleven seg verdsett av lærarar ogmedelevar? Er eleven flink til å verdsetja andre?</p>
<p><em type="bold">Fagleg utvikling </em></p>
<p>Når det g jeld den faglege utviklinga, må ein tautgangspunkt i eleven si fungering innanfor detenkelte faget. I utviklingssamtalen må eleven ogforeldra få informasjon om kva for kompetanse eleven harnådd i faget i forhold til mål og delmål. På barneskulen skjer denne tilbakemeldingai form av vurdering utan karakter. I ungdomsskulen vil karakterane på enkelt-arbeida og terminkarakterane gi ei viss tilbakemelding om i kva grad eleven meis-trar faget. Det er likevel viktig at karakterane blir supplerte med grunng jeving ogrettleiing. Her er eit døme på ei tilbakemelding frå norsklærar til elev i ungdoms-skulen: <em type="italic">- Du har mykje godt stoff i teksten din om forfattaren. Fint at du har med sitat </em><em type="italic">frå bøker og det forfattaren sjølv har sagt. Teksten din har god lengde, og du </em><em type="italic">meistrar inndeling i avsnitt. Bra! Du har nokre skrivefeil, og du må særleg </em><em type="italic">arbeida meir med kommareglar. Eg har skrive nokre </em><em type="italic">kommentarar i margen. Les dei og sjå i kursboka </em><em type="italic">s.140. Hugs også teikn ved direkte tale. </em></p>
<p>Dette er ekstra viktig dersom eleven har van-skar med eit fag eller eit fagområde. Gjennomgrunng jeving og rettleiing vil eleven få vita kvahan/ho kan g jera for å betra læringa og utvik-linga si. Har eleven til dømes fagvanskar, eller skul-</p>
<p><em type="bold">ANSVAR FOR EIGA </em></p>
<p><em type="bold">LÆRING (I) </em>Eit døme </p>
<p>Set du deg mål for eige arbeid? Har du med deg det du treng av utstyr?</p>
<p>Utførar du arbeidsoppgåverdu har ansvar for?</p>
<p><em type="bold">ANSVAR FOR EIGA </em></p>
<p><em type="bold">LÆRING (II) </em>Eit døme </p>
<p>Er du førebudd til skule-arbeidet?</p>
<p>Er du oppmerksam i undervisningssituasjonar?</p>
<p>Arbeidar du konsentrerti timane?dast dei svake resultata manglande arbeidsinnsats? Kva meiner eleven sjølv? Kanundervisninga og hjelpa på skulen legg jast betre til rette? Desse spørsmåla kanvera nyttige å arbeida med i ein utviklingssamtale. Dess eldre eleven er, dess meirinnsikt kan han/ho ha i si eiga fungering. Det er også nyttig å sjå på korleis for-eldra kan hjelpa til i den vidare utviklinga.</p>
<p><em type="bold">Sosial utvikling </em></p>
<p>Skulane har sett av reglar og normer som dei vil at elevane skal utvikla seg motog retta seg etter. Slike sett av reglar og normer er holdningsdannande og sjølvegrunnlaget for å utvikla eit trygt skulemiljø og bør utarbeidast i samarbeid mellomelevar, foreldre og skulen. Eleven må læra korleis hans/hennar veremåte og hand-lemåte påverkar medelevar, klasse- og skulemiljøet. Det er óg viktig at elevenlærer å setja grenser når han/ho ikkje blir møtt med respekt.</p>
<p>Som tidlegare nemnt er evne til samhandling og samarbeid grunnlegg jande forbåde fagleg og sosial utvikling. Respekt og toleranse er andre omgrep som seiernoko om dette. Kva ligg i uttrykka? Og korleis kan eleven oppnå god fungering ogutvikling når det g jeld respekt og toleranse? Omgrepa må avklarast og eksemp-lifiserast g jennom eit sett av delmål. Også her kan ein brukaeit vurderingsskjema. Kva for utviklingsmål kaneleven strekka seg mot når det g jeld respekt ogtoleranse?</p>
<p><em type="bold">Oppsummering av samtalen og nye </em><em type="bold">utviklingsmål </em></p>
<p>Ein godt planlagt utviklingssamtale har eioppsummering der ein set opp faglege ogsosiale utviklingsmål for neste arbeidsperiode.</p>
<p>Oppsummeringa kan vera både munnleg og skrift</p>
<p><em type="bold">RESPEKT </em></p>
<p><em type="bold">OG TOLERANSE </em></p>
<p>Mål: Eleven viser respekt og toleranse for sine medmenneske</p>
<p>Delmål (døme):</p>
<p>Eleven viser tolmod med dei som treng det Eleven støttar/forsvarer dei som blir krenka·</p>
<p>Eleven godtar andre sin eigenart leg, men er måla viktige for eleven si vidare utvikling, bør ein skriva dei ned.</p>
<p>Då det er eleven si utvikling det er tale om, må han/ho vera aktivt med på å veljautviklingsmåla, også dei som skal vera skriftlege. Måla må vera få og konkrete.</p>
<p>Vanlegvis er to til tre mål nok. Då er det lettare for alle å sjå om eleven nærmarseg måla eller ikkje. Avtalen kan óg innehalda mål for oppfølging av lærar og/ellerforeldre.</p>
<p><em type="bold">Fordeling av ansvar mellom elev, foreldre og skule </em></p>
<p>Som ein del av oppsummeringa er det naturleg å bli einige om kven som harhovudansvar for oppfølging av dei ulike måla. Ansvaret kan og bør delast mellomelev, skule og foreldre.</p>
<p><em type="bold">Oppfølging av måla i perioden </em></p>
<p>I tida mellom to utviklingssamtalar kan det vera nyttig at dei tre partane i sam-talen held kontakt og gir korte tilbakemeldingar. Slik tilbakemelding kan bli gittsom skriftleg tilbakemelding på elevarbeid, i elevsamtale, med e-post eller på telefon.</p>
<p>SÆRLEGE UTFORDRINGAR</p>
<p><em type="bold">Barn med ulike føresetnader </em></p>
<p>Barna kjem til i skulen med ulike behov og erfaringar. For å legg ja best mogeleg tilrette for den enkelte, er det viktig at foreldra gir informasjon om barnet til skulen. Mens nokre barn har særskilte vanskar når det g jeld fag, kan andre havanskar når det g jeld sosial fungering. Å ha nedsett hørsel eller dårleg syn, kan ógvera eit hinder for trivsel, læring og utvikling. God informasjon og dialog mellomheimen og skulen kan førebygg ja dette.</p>
<p>AVTALE <em type="bold">Mål: </em></p>
<p>Betra leseflyten ved å øva høgtlesing 10 min.måndag og onsdag.</p>
<p>Fullføra lekser på arbeidsplanen.</p>
<p>Ikkje avbryta den som har ordet</p>
<p>Skriva alle munnlege meldingar på tavlaelev foreldre/føresette lærar</p>
<p><em type="bold">Ansvar: </em></p>
<p>Elev</p>
<p>Elev/foreldre</p>
<p>Elev</p>
<p>Lærar</p>
<p><em type="italic">Døme på skjema </em></p>
<p>Skulen har plikt til å gi alle elevar tilpassa opplæring. Får til dømes sjølvstendigeog lesesterke barn nok utfordring i skulekvardagen?</p>
<p><em type="bold">Konfliktar og konflikthandtering </em></p>
<p>Utviklingssamtalen skal vera ein positiv dialog mellom elev, lærar og foreldre derhovudfokuset er eleven si meistring og utvikling. Det tyder ikkje at ein skal unngå ådiskutera vanskar, men konfliktar bør løysast i eigne møte. Nokre konfliktar erlikevel slik at dei må drøftast der og då. Utviklingssamtalen må då utsetjast til einannan gong.</p>
<p>Eleven og foreldra skal ikkje kvi seg for å møta til utviklingssamtale, men kunnakoma med positive forventningar.</p>
<p><em type="bold">Utviklingssamtalen og minoritetsspråklege elevar </em></p>
<p>Til skulen kjem det barn frå ulike land og kulturar. Eitfleirkulturelt samfunn har gitt oss ein fleirkulturellskule og på mange vis ein rikare skulekvardag. Isamarbeidet mellom skule og heim har det opp-stått nye utfordringar.</p>
<p>Synet på skulen er svært ulikt frå kultur til kultur.</p>
<p>Mens det i Noreg etter kvart er tradisjon for eitnært samarbeid mellom foreldre og lærar, er det iandre kulturar stor avstand mellom skule og heim. Å legg ja til rettes for eit godt samarbeid og ein likeverdig dialogmellom partane, kan bli utfordrande, men er nødvendig for å sikra god utvikling foreleven. I nokre kulturar er det ingen tradisjon for møte mellom skule og heim, ogforeldra har stor respekt for læraren. Det kan då vera vanskeleg å skapa ein goddialog. Å skapa trygge rammer kring møtet, blir derfor svært viktig. Å vera venleg,open og imøtekomande er ein føresetnad for å lukkast i samtalen. For læraren blirdet viktig å setja seg inn i, og prøva å forstå, barnet og foreldra sin kultur-bakgrunn. Nokre gonger må ein kanskje akseptera at det blir meir informasjon enndialog.</p>
<p>Å koma frå eit anna land, eller ein annan kultur, kan innebera språkvanskar som ertil hinder for dialogen. Barn og foreldre som nettopp har kome til Noreg, har sjølv-sagt større problem med å orientera seg enn dei som har budd her nokre år.</p>
<p>Skulen må ta ansvar for å skaffa tolkehjelp til foreldre som treng dette. Erfaringviser at det kan vera fornuftig å bruka tolk både for dei som har budd her i kortog i lengre tid. Det er viktig at alle foreldre får den informasjonen dei har krav på,og at dei får høve til å stilla spørsmål og gi informasjon til skulen.</p>
<p>Ein morsmålslærar kan vera ein ressurs og samarbeidspartnar for læraren, ele-ven og foreldra. Morsmålslæraren bør likevel ikkje nyttast som tolk i utviklings-samtalar.</p>
<p>VARIASJON I UTVIKLINGSSAMTALEN</p>
<p><em type="bold">Variera opplegget frå eit årstrinn til eit anna </em></p>
<p>Både innhald i og organisering av utviklingssamtalar kan variera frå ein klasse tilein annan. Også mellom skular kan det vera forskjellar. Uavhengig av klasse ellerskule skal heim og skule samarbeida om utviklingssamtalane.</p>
<p>Det er naturleg at samtalane legg vekt på ulike emne alt etter kva for årstrinneleven er på. Samtalane vil óg endra seg når eleven går over på ungdomsskulen. Itillegg til område ein har vektlagt tidlegare, blir vurdering med karakterar eit nytttema i samtalane.</p>
<p><em type="bold">Ulike variantar </em></p>
<p>Tradisjonen i skulen er at sosial fungering får mykje merksemd i barneskulen,mens den faglege utviklinga er viktigast i ungdomsskulen. Eit hovudpoeng medutviklingssamtalane er at heile mennesket skal vera i fokus. For å få til dette måein legg ja vekt på både sosial og fagleg fungering. Ein treng likevel ikkje å ta oppalle tema i kvar samtale, men legg ja særleg vekt på det som er naturleg i einbestemt periode.</p>
<p>Mens det i éin samtale er kjernefaga norsk og matematikk som er tema, kan det iein annan vera meir vekt på dei praktiske og estetiske faga. Arbeidsmåtar kanogså vera eit tema for utviklingssamtalen. Sosial fungering bør vera eit tema i alleutviklingssamtalar.</p>
<p>Sjølv om temaa kan og bør endra seg frå ein samtale til ein annan, er det viktig atelev og foreldre opplever at det dei er mest opptekne av, kjem på dagsordenen iden aktuelle samtalen. God førebuing og dialog mellom partane sikrar godt utbytefor alle.</p>
<p>Visste du</p>
<p><em type="bold">Foreldreutvalet for grunnskolen er eit utval av foreldre oppnemnt av Kongen i stats- </em><em type="bold">råd for fire år om gongen. Utvalet er eit rådgivande organ for Utdannings- og for- </em><em type="bold">skingsdepartementet. Utvalet skal ta seg av interessene til foreldra og elevane i </em><em type="bold">skolesamfunnet og arbeide for å fremje eit godt samarbeid mellom heim og skole. </em>at det står i lovverket at foreldra har hovudansvar foropplæringa til barna, og at dei derfor har medansvar iskolen? at du kan påverke opplæringa og skolegangen til barna når du er foreldrekontakt, medlem av foreldrerådet, </p>
<p>FAU eller av samarbeidsutvalet/styret? at alle elevar har rett til tilpassa opplæring etter evner og føresetnader? at elevar som ikkje har tilfredsstillande utbytte av det ordinære skoletilbodet, har rett til spesialundervisning? at alle elevar har rett til eit godt fysisk og psykososialt miljø som fremjar helse, trivsel og læring? at foreldre har rett til å klage?</p>
<p><em type="bold">Foreldreutvalet for grunnskolen </em></p>
<p><em type="bold">Postboks 8119 Dep. </em><em type="bold">0032 Oslo </em></p>
<p><em type="bold">Tlf.: 22 24 75 63 </em></p>
<p><em type="bold">Faks: 22 24 75 90 </em><em type="bold">www.fug.no </em><em type="bold">www.foreldrenettet.no </em></p>
<p><em type="bold">E-post: bestilling@fug.no </em><em type="bold">post@fug.no </em></p>
</body></document>
