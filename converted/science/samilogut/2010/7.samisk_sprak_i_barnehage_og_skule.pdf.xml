<document xml:lang="nno" id="no_id"><header><title>Samisk språk i barnehage og skule</title><genre code="science"/><author><unknown/></author><wordcount>513</wordcount><conversion_status type="standard"/><availability><license type="standard"/></availability><parallel_text xml:lang="sme" location="7.samegiella_manaidgarddiin_ja_skuvllain_0.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p><em type="bold">7 Samisk språk i barnehage og skule </em></p>
<p>Jon Todal, professor, PhD, Sámi allaskuvla/Samisk høgskole</p>
<p>Sammendrag</p>
<p><em type="italic">Den tydelegaste tendensen når det gjeld samisk språk i barnehage og skule for året 2009/10, er at talet på grunnskuleelevar med samisk i fagkrinsen held fram med å gå nedover. Dette talet har no gått ned med til saman 709 elevar sidan toppåret 2005/06. Det er ein samla nedgang på litt over 23 % sidan 2005. Det er først og fremst talet på elevar med nordsamisk som andrespråk som går ned. Det har gått ned frå 1 891 i skuleåret 2005/06 til 1 194 i 2009/10, noko som er ein nedgang på 39 % sidan 2005. Ut frå målsetjinga om å styrkje samisk språk er dette ein svært negativ tendens. For å motverke denne tendensen, må det setjast inn tiltak: </em>- <em type="italic">Ein må straks endre reglane for fag- og timefordelinga for elevar med samisk som andrespråk i grunnskulen, slik at det å velje samisk ikkje blir ei meirbelastning. </em>- <em type="italic">Ein må setje i gang forsking for å kartleggje meir nøye kva som er årsakene til den sterke nedgangen i talet på elevar som vel nordsamisk som andrespråk. </em><em type="bold">7.1 Samisk språk i barnehagen </em></p>
<p>Rapportane <em type="italic">Samiske tall forteller 1 </em>og <em type="italic">2 </em>drøfta utførleg endringane dei siste åra i talet på elevar som tok imot samiskspråklege tilbod i barnehage og skule. I <em type="italic">Samiske tall forteller 3 </em>går vi difor ikkje like nøye inn på endringane i dei ulike tabellane. </p>
<p>Vi presenterer dei nye tala utan kommentarar, slik at dei som er interesserte, sjølve kan jamføre tala for i år med tidlegare tal. Av barnehagetala nedanfor ser vi at talet på samiskspråklege barnehagetilbod har gått litt opp det siste året. Talet på born som nyttar seg av tilboda, har derimot gått ned med 57, frå 940 i 2008/09 til 883 i 2009/10. Vi finn heile nedgangen i det nordsamiske området. <em type="bold">7.1.1 Endringar i talet på samiskspråklege barnehagetilbod </em>Tabell 7.1 nedanfor viser endringar i talet på barnehagar med samisk språktilbod i perioden frå og med 2005/06 til og med 2009/10. <em type="bold">Tabell 7.1 7.1.2 Endringar i talet på born med samiskspråklege barnehagetilbod </em></p>
<p>Tabell 7.2 nedanfor viser endringar i talet på barnehageborn med samisk språktilbod i åra frå og med 2005/06 til og med 2009/10. <em type="bold">Tabell 7.2 7.2 Samisk språk i grunnskulen </em></p>
<p>Frå skuleåret 2008/09 til skuleåret 2009/10 gjekk talet på grunnskuleelevar med samisk i fagkrinsen ned med 171, frå 2 517 til 2 346. Den største nedgangen var blant elevar med nordsamisk som andrespråk – l 148 elevar. Sidan 2005/06 har talet på elevar med nordsamisk som andrespråk gått ned med 687. Tabellane 7.8 og 7.9 nedanfor viser endringar i talet på elevar med samisk i fagkrinsen i åra 2005/06–2009/10. <em type="bold">Tabell 7.8 7.3 Samisk språk i vidaregåande skule </em></p>
<p>Talet på elevar med samisk i fagkrinsen ved dei to samiske vidaregåande skulane i Kautokeino og Karasjok held seg relativt stabilt. Den prosentvise delen av elevane som har valt samisk som førstespråk, viser ein liten oppgang ved begge skulane frå 2008/09 til 2009/10. <em type="bold">Tabell 7.16 Val av samisk blant elevane ved dei statlege vidaregåande skulane i </em></p>
</body></document>
