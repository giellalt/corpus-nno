<document xml:lang="nno" id="no_id"><header><title>Samisk språk i barnehage og skule 2011/12</title><genre code="science"/><author><unknown/></author><wordcount>2920</wordcount><conversion_status type="standard"/><availability><license type="standard"/></availability><origFileName>http://samilogutmuitalit.no/sites/default/files/publications/6._spraykkapitletsiste15.9.2012_-_kopi.pdf</origFileName><parallel_text xml:lang="sme" location="6_samegiella_manaidgarddiin.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p><em type="bold">6 Samisk språk i barnehage og skule </em><em type="bold">2011/12 </em></p>
<p><em type="bold">Jon Todal </em>, professor dr.art., Sámi allaskuvla / Samisk høgskole, Guovdageaidnu </p>
<p>Samandrag</p>
<p><em type="italic">I </em>Samiske tall forteller 4 <em type="italic">gjekk vi nøye inn på dei ymse tala for språkval i barnehage og skule, og vi brukte særleg mykje plass på å drøfte den store nedgangen over tid for faget samisk som andrespråk. Mange av dei tendensane som vi har sett i dei siste åra, heldt fram også i skuleåret 2011/12, og vi viser til artikkelen frå i fjor for meir grundige kommentarar enn dei vi kjem med her. </em></p>
<p><em type="italic">Ein tydeleg tendens i tala for 2011/12 er den store auken i talet på elevar med samisk som fag i den vidaregåande skulen. Dette er positivt for framtida for samisk språk. Positivt er det òg at talet på elevar med samisk som førstespråk i grunnskulen held seg relativt stabilt. Tala for samisk i barnehagen er òg relativt stabile (iallfall når vi tek omsyn til den generelle nedgangen i barnekulla i Nord-Noreg ). </em></p>
<p><em type="italic">Framleis har andrespråksfaget i grunnskulen problem. Her ser vi no ein samla nedgang på 41 % frå skuleåret 2005/2006 til 2011/12. Moglege årsaker til denne nedgangen vart grundig drøfta i </em>Samiske tall forteller <em type="italic">for 2011. </em><em type="bold">6.1 Samisk språk i barnehagen </em></p>
<p>Tala som gjeld dei samiske barnehagetilboda for 2011/12, har vi fått direkte frå Sametinget1, og det er talet på søknader om tilskot til samiske barnehagetilbod som ligg til grunn. Vi går her ut frå at alle som hadde rett på slike tilskot, søkte.</p>
<p>Dei siste åra har vi i <em type="italic">Samiske tall forteller </em>peika på at dei inndelingane som Sametinget har gjort av barnehagar med samisktilbod, ikkje skilde nok på kva som faktisk går føre seg i barnehagane. Difor har det vore vanskeleg å bruke tala til å vurdere om endringane frå år til år svekker eller styrkjer samisk språk blant førskuleborna. </p>
<p>I brev av 13.04.2012 gjer Sametinget nærare greie for kva dei no legg i kategoriane <span type="quote">”samisk barnehage”</span> og <span type="quote">”norsk barnehage”</span>:  ”Med <em type="italic">samisk barnehage </em>menes at barnehagens drift bygger på samisk språk og kultur og har samisk som drifts- og dagligspråk.  Med <em type="italic">norske barnehager [med samisk avdeling] </em>menes barnehage som har samisk avdeling, og avdelingens drift bygger på samisk språk og kultur og har samisk som drifts- og dagligspråk.” </p>
<p>I tillegg kjem barnehagar som gjev anna samisk språktilbod til borna, men der barnehagen eller avdelinga ikkje kjem inn under definisjonen ovanfor. Det kan til dømes vera barnehagar der ein ambulerande samiskspråkleg medarbeidar er innom nokre gonger i veka for å drive språktrening med dei borna som har foreldre som ønskjer det.</p>
<p>Inndelinga her er framleis i to kategoriar, og dei to kategoriane er i praksis dei same som i tidlegare utgåver av <em type="italic">Samiske tall forteller </em>. Her har vi likevel endra sjølve nemningane på kategoriane slik at dei blir meir i samsvar med innhaldet i brevet frå Sametinget. 1 Brev dagsett 13.04.2012 frå Opplæringsavdelinga i Sametinget v/ Anna </p>
<p>Kristine Skum Hætta <em type="bold">6.1.1 Samla tal for samisk i barnehagen </em></p>
<p>I tabell 6.1 nedanfor ser vi det samla talet på samiske barnehagetilbod i Noreg i 2011 og tal som viser korleis utviklinga har vore kvart år etter 2005. </p>
<p><em type="bold">Tabell 6.1 </em></p>
<p><em type="bold">Talet på barnehagar med samisk språktilbod i åra 2005/06– 2010/11 </em></p>
<p>År 2005 2006 2007 2008 2009 2010 2011</p>
<p><em type="bold">Barnehagar med samisktilbod i alt </em><em type="bold">64 </em><em type="bold">67 </em><em type="bold">56 </em><em type="bold">60 </em><em type="bold">71 </em><em type="bold">67 </em><em type="bold">61 </em></p>
<p>Samiske barnehagar og samiske barnehageavdelingar i norske barnehagar 46 47 40 41 37 37 33</p>
<p>Norske barnehagar med anna samisktilbod 18 20 16 19 34 30 28</p>
<p>Av tabell 6.1 ser vi at talet på barnehagar med samisktilbod held seg stabilt. Tabell 6.2 nedanfor viser kor mange born som nyttar seg av dei samiske tilboda.</p>
<p><em type="bold">Tabell 6.2 </em></p>
<p><em type="bold">Talet på born som tok imot samisktilbod i barnehagen </em><em type="bold">2005–2010 </em></p>
<p>År 2005 2006 2007 2008 2009 2010 2011</p>
<p><em type="bold">Talet på born med samisktilbod i alt </em><em type="bold">925 </em><em type="bold">975 </em><em type="bold">956 </em><em type="bold">940 </em><em type="bold">883 </em><em type="bold">817 </em><em type="bold">823 </em></p>
<p>Born i samiske barnehagar og i samiske barnehageavdelingar i norske barnehagar 882 929 925 905 789 758 728</p>
<p>Born med anna samisktilbod i norske barnehagar 43 46 31 35 94 59 95</p>
<p>Det samla talet på born som tok imot ei eller anna form for samiske barnehagetilbod, gjekk frå 2010/11 til 2011/12 opp med seks. Talet på førskuleborn i kategori 1 gjekk ned med 30, medan talet på born i kategori 2 steig med 36. Vi snakkar her om absolutte tal, ikkje om prosent av dei totale årskulla. Mykje av den talmessige svekkinga som vi ser over seks år, kan truleg forklarast med nedgang i barnekulla i Nord-Noreg i dette tidsrommet. Dei fleste samiske barnehagetilboda finst i Nord-Noreg, og i tidsrommet 2005 til 2010 gjekk talet på tre-, fire- og femåringar ned med heile 16 % i Finnmark, med i underkant av 6 % i Troms og med 10 % i Nordland .</p>
<p>Dersom vi deler det totale talet på type tilbod, ser vi ein langsiktig tendens til endring. Talet på born i samiske barnehagar og i samiske barnehageavdelingar (i norske barnehagar) går ned, medan talet på born med <em type="italic">anna </em>samisktilbod i norske barnehagar stig. Dette betyr i praksis ei svekking av språket blant førskuleborn dei siste seks åra, sidan dei tilboda som aukar, er svakare enn dei som minkar. </p>
<p>Talet på barnehagetilbod og talet på born som tek mot tilboda, kan splittast opp etter samisk språk. Det har vi gjort i tabellane i delkapitla nedanfor. <em type="bold">6.1.2 Nordsamisk i barnehagen </em></p>
<p><em type="bold">Tabell 6.3 </em></p>
<p><em type="bold">Talet på born som tok imot nordsamiske tilbod i barnehagen i åra 2006–2011 </em></p>
<p>År 2006 2007 2008 2009 2010 2011</p>
<p><em type="bold">Talet på barnehageborn med tilbod på nordsamisk i alt </em><em type="bold">946 </em><em type="bold">917 </em><em type="bold">884 </em><em type="bold">825 </em><em type="bold">892 </em><em type="bold">776 </em></p>
<p>Born i nordsamiske barnehagar og i nordsamiske barnehageavdelingar i norske barnehagar 906 900 868 752 721 701</p>
<p>Born med anna nordsamisktilbod i norske barnehagar 40 17 16 73 134 75</p>
<p>Talet på nordsamiske born som tek mot slike tilbod, utgjer ein så stor del av det samla samiske talet at tendensane (og dermed kommentarane) blir dei same for tabellane 2.3 og 2.4 som for tabellane 2.1 og 2.2. ovanfor. Sjå det som er skrive om desse. <em type="bold">6.1.3 Lulesamisk i barnehagen </em></p>
<p>Endringane i talet på born som tek mot lulesamiske barnehagetilbod, har vore slik som vist i tabell 6.4 nedanfor.</p>
<p><em type="bold">Tabell 6.4 </em></p>
<p><em type="bold">Talet på born som tok imot tilbod på lulesamisk i barnehagen i åra 2006–2011 </em></p>
<p>År 2006 2007 2008 2009 2010 2011</p>
<p><em type="bold">Talet på born med tilbod på lulesamisk i alt </em><em type="bold">12 </em><em type="bold">18 </em><em type="bold">27 </em><em type="bold">27 </em><em type="bold">29 </em><em type="bold">23 </em></p>
<p>Born i lulesamiske barnehagar og i lulesamiske barnehageavdelingar i norske barnehagar 12 18 27 27 27 17</p>
<p>Born med anna lulesamisk tilbod i norske barnehagar 0 0 0 0 2 6</p>
<p>Talet på born i lulesamiske barnehagetilbod er fordobla frå 2006 til 2011. Denne auken i talet på born med lulesamisk tilbod heng kanskje først og fremst saman med auken i sjølve tilbodet. <em type="bold">6.1.4 Sørsamisk i barnehagen </em></p>
<p>Endringane i talet på born som tok imot sørsamiske barnehagetilbod dei siste seks åra, har vore slik som vist i tabell 6.5. nedanfor. </p>
<p><em type="bold">Tabell 6.5 </em></p>
<p><em type="bold">Talet på born som tok imot tilbod med sørsamisk i barnehagen i åra 2006– 2010 </em></p>
<p>År 2006 2007 2008 2009 2010 2011</p>
<p><em type="bold">Talet på born med tilbod på sørsamisk i alt </em><em type="bold">17 </em><em type="bold">21 </em><em type="bold">29 </em><em type="bold">31 </em><em type="bold">15 </em><em type="bold">16 </em></p>
<p>Talet på born i sørsamiske barnehagar 11 7 10 10 10 10</p>
<p>Talet på born som tok imot tilbod på sørsamisk i norske barnehagar 6 14 19 21 5 6</p>
<p>Tabell 6.5 viser at 2009 var eit toppår, med ei nær halvering av dette talet i 2011. Dei store svingingane i tala for sørsamiske førskuleborn har vi drøfta nærare i <em type="italic">Samiske tall forteller 4. </em><em type="bold">6.2 Samisk språk i grunnskulen </em></p>
<p>Dei siste sju åra har endringane i tala på elevar som vel samisk i grunnskulen, vore slik som vist i tabellane 6.8 til 6.11 nedanfor. <em type="bold">6.2.1 Det samla elevtalet med samisk i fagkrinsen </em></p>
<p><em type="bold">Tabell 6.6 </em></p>
<p><em type="bold">Talet på grunnskuleelevar med samisk i fagkrinsen </em>2005/06 2006/07 2007/08 2008/09 2009/10 2010/11 2011/12 </p>
<p>I alt <em type="bold">3055 </em><em type="bold">2672 </em><em type="bold">2542 </em><em type="bold">2517 </em><em type="bold">2346 </em><em type="bold">2245 </em><em type="bold">2153 </em></p>
<p>Nordsamisk 2844 2479 2354 2339 2158 2058 1987</p>
<p>Lulesamisk 88 77 79 77 81 96 72</p>
<p>Sørsamisk 123 116 105 101 97 91 94</p>
<p>Det samla talet på elevar med samisk i fagkrinsen i grunnskulen i Noreg gjekk frå skuleåret 2010/11 til skuleåret 2011/12 ned med 92 elevar. Det er ein nedgang på 4,1 % på eitt år.</p>
<p>Tabell 6.6 viser vidare at det samla talet på elevar med samisk i norsk grunnskule har gått ned kvart år sidan skulereforma <em type="italic">Kunnskapsløftet </em>vart innført i 2006. Før den tid steig det kvart år. Moglege årsaker til nedgangen etter 2006 er grundig drøfta i <em type="italic">Samiske tall forteller 4 </em>, og vi viser til det som står der <em type="italic">. </em>Her kan vi berre konstatere at nedgangen har halde fram også i overgangen frå skuleåret 2010/11 til skuleåret 2011/12. I alt har det vore ein nedgang på 902 elevar sidan skuleåret 2005/06. Rekna i prosent utgjer dette ein nedgang på 29,5 % på desse åra. </p>
<p>I talet på elevar med lulesamisk i fagkrinsen ser vi eit brått fall på 24 det siste året. Dette utgjer ein nedgang på heile 25 % på eitt år. Sidan det totale elevtalet i lulesamisk er såpass lågt, vil tilfeldige variasjonar gje store prosentvise utslag. Viss vi ser på elevtala i lulesamisk over tid, ser vi at talet for 2011/12 <em type="italic">ikkje </em>er uvanleg lågt. Det er heller slik at talet året før var uvanleg høgt, og dermed får vi ein stor prosentvis nedgang det siste året. <em type="bold">6.2.2 Elevtalet i samisk som førstespråk </em></p>
<p><em type="bold">Tabell 6.7 </em></p>
<p><em type="bold">Talet på grunnskuleelevar med samisk som førstespråk </em>2005/06 2006/07 2007/08 2008/09 2009/10 2010/11 2011/12 </p>
<p><em type="bold">I alt </em><em type="bold">998 </em><em type="bold">1020 </em><em type="bold">1027 </em><em type="bold">1043 </em><em type="bold">1010 </em><em type="bold">971 </em><em type="bold">940 </em></p>
<p>Nordsamisk 953 971 984 997 964 923 895</p>
<p>Lulesamisk 29 31 25 27 26 29 25</p>
<p>Sørsamisk 16 18 16 19 20 19 20</p>
<p>Talet på elevar med samisk som førstespråk i norsk grunnskule gjekk frå skuleåret 2010/11 til skuleåret 2011/12 ned med 31 elevar. Dette er ein nedgang på 3,2 %. Tek vi utgangspunktet i skuleåret 2005/06, har nedgangen i alt i åra etterpå vore på rundt 6 %. Denne nedgangen er mindre enn den generelle nedgangen i barnekulla i Nord-Noreg i dette tidsrommet. Slik sett er det grunnlag for å seia at talet på elevar i samisk som førstespråk har halde seg relativt stabilt.</p>
<p>Vi ser av tabell 6.7 at talet på førstespråkselevar dei siste sju skuleåra har halde seg relativt stabilt i <em type="italic">alle </em>dei tre aktuelle samiske språka. <em type="bold">6.2.3 Elevtalet i samisk som andrespråk </em></p>
<p><em type="bold">Tabell 6.8 </em></p>
<p><em type="bold">Talet på grunnskuleelevar med samisk som andrespråk </em>2005/06 2006/07 2007/08 2008/09 2009/10 2010/11 2011/12 </p>
<p><em type="bold">I alt </em><em type="bold">2057 </em><em type="bold">1652 </em><em type="bold">1515 </em><em type="bold">1474 </em><em type="bold">1336 </em><em type="bold">1274 </em><em type="bold">1213 </em></p>
<p>Nordsamisk 1891 1508 1370 1342 1194 1135 1092</p>
<p>Lulesamisk 59 46 54 50 55 67 47</p>
<p>Sørsamisk 107 98 89 82 77 72 74</p>
<p>Talet på andrespråkselevar i samisk i grunnskulen i Noreg har frå skuleåret 2010/11 til skuleåret 2011/12 gått ned med 61. Det er ein nedgang på rundt 5 %. Sidan innføringa av <em type="italic">Kunnskapsløftet </em>i 2006 har talet på andrespråkselevar gått ned med i alt 844, ein nedgang på 41 %. Tabellen viser òg at det meste av nedgangen kom dei to første åra etter 2006. </p>
<p>Både moglege årsaker til den store nedgangen og moglege årsaker til at så mykje av nedgangen kom i åra 2006–2008, er nærare drøfta i <em type="italic">Samiske tall </em><em type="italic">forteller 4. </em>Her kan vi berre konstatere at nedgangen har halde fram også i skuleåret 2011/12. </p>
<p>Så langt har vi handsama <em type="italic">Samisk som andrespråk 2 </em>og <em type="italic">Samisk som andrespråk 3 </em>under eitt og kalla det <span type="quote">”andrespråk”</span>. Dersom vi splittar opp talet på andrespråkselevar og deler det på dei to fagplanane, får vi tal som vist i tabell 6.9 nedanfor. Vi har ikkje tal som skil mellom <em type="italic">Andrespråk 2 </em>og <em type="italic">3 </em>lenger bakover enn til 2008, difor byrjar Tabell 2.11 nedanfor med det året. </p>
<p><em type="bold">Tabell 6.9 </em></p>
<p><em type="bold">Talet på andrespråkselevar i samisk splitta etter fagplan </em>2008/09 2009/10 2010/11 2011/12 </p>
<p><em type="bold">Andrespråkselevar i alt </em><em type="bold">1474 </em><em type="bold">1336 </em><em type="bold">1285 </em><em type="bold">1213 </em></p>
<p>Andrespråk 2 677 628 645 598</p>
<p>Andrespråk 3 797 708 640 615</p>
<p>Tabell 6.9 viser at elevtalet i faget <em type="italic">Andrespråk 2 </em>gjekk ned med 47 (7%) og i Andrespråk 3 med 25 (4%) frå skuleåret 2010/11 til skuleåret 2011/12. </p>
<p>I skuleåret 2008/09 var fordelinga av andrespråkselevane slik at 46% følgde fagplanen <em type="italic">Samisk som andrespråk 2 </em>, medan 54% følgde <em type="italic">Samisk som andrespråk 3 </em>. Tendensen er at ein litt større del av elevane no følgjer <em type="italic">Samisk som andrespråk 2 </em>. I skuleåret 2011/12 var fordelinga slik at 49% følgde fagplanen <em type="italic">Samisk som andrespråk 2 </em>, medan 51% følgde <em type="italic">Samisk som andrespråk 3 </em>. Tendensen er altså, sjølv om han er svak, at fleire følgjer den sterkaste av dei to fagplanane i samisk som andrespråk. <em type="bold">6.2.4 Elevtalet innanfor Forvaltningsområdet for samisk språk </em></p>
<p>Når ein skal vurdere endringar i tala på elevar med samisk i fagkrinsen, vil det vera interessant å studere kor stor prosent desse utgjer av alle elevar, og korleis denne prosenten endrar seg. Dette er det mogleg å rekne ut berre innanfor Forvaltningsområdet for samisk språk. Det er berre her vi kjenner det totale talet på elevar som kan velja samisk. Innanfor dette geografiske området har alle elevar rett på samiskopplæring uavhengig av heimemål eller etnisitet. Utanfor Forvaltningsområdet er retten til samiskopplæring knytt til visse kriterium, og vi veit ikkje kor mange som oppfyller dei. Vi skal her difor sjå nærare på fordelinga berre i Forvaltningsområdet.</p>
<p>Skuleåret 2011/12 var det i alt 2310 grunnskuleelevar innanfor dette området. Dei fordelte seg på språktilbod og kommunar slik som vist i tabell 2.10 under.</p>
<p><em type="bold">Tabell 6.10 Elevar innanfor Forvaltningsområdet for samisk språk </em><em type="bold">skuleåret 2011/ 12 fordelt på språktilbod </em></p>
<p>Elevar i alt i forvaltnings- området</p>
<p>Elevar utan opplæring i samisk</p>
<p>Elevar i alt med opplæring i samisk</p>
<p>Elevar med samisk førstespråk</p>
<p>Elevar med samisk andrespråk</p>
<p><em type="bold">I alt </em><em type="bold">2310 </em><em type="bold">1092 </em><em type="bold">1218 </em><em type="bold">783 </em><em type="bold">435 </em></p>
<p>Porsanger 460 337 123 37 86</p>
<p>Karasjok 366 0 366 279 87</p>
<p>Kautokeino 338 0 338 313 25</p>
<p>Tana 307 152 155 96 59</p>
<p>Snåsa 250 221 29 9 20</p>
<p>Tysfjord 203 154 49 21 28</p>
<p>Kåfjord 192 119 73 9 64</p>
<p>Lavangen 119 107 12 - -.</p>
<p>Nesseby 75 . . 17 -</p>
<p>Tabell 6.10 viser at 1218 grunnskuleelevar innanfor Forvaltningsområdet får opplæring i samisk. Dette utgjer 57 % av alle grunnskuleelevar med samiskopplæring i Noreg.</p>
<p>Tala i Tabellen er frå Utdanningsdirektoratet. Direktoratet offentleggjer ikkje tal på elevgrupper under fem. Når tala for fordelinga av elevar på 1. og 2. språk i Lavangen ikkje er med i tabellen, er det fordi elevane med samiskopplæring fordeler seg på ein slik måte at ei av gruppene blir på mindre enn fem. Det same gjeld Nesseby.</p>
<p><em type="bold">Tabell 6.11 Prosentvis fordeling av elevane innanfor forvaltningsområdet </em><em type="bold">for samisk språk i skuleåret 2011/12 </em></p>
<p><em type="bold">Elevar med </em><em type="bold">opplæring i samisk i </em><em type="bold">% av alle elevane </em></p>
<p><em type="bold">Elevar med samisk </em><em type="bold">førstespråk i % av </em><em type="bold">alle elevane </em></p>
<p><em type="bold">Elevar med samisk </em><em type="bold">andrespråk i % av </em><em type="bold">alle elevane </em></p>
<p>I alt 53 34 19</p>
<p><em type="bold">Porsanger </em>26 7 19 </p>
<p><em type="bold">Karasjok </em>100 76 24 </p>
<p><em type="bold">Kautokeino </em>100 93 7 </p>
<p><em type="bold">Tana </em>51 31 69 </p>
<p><em type="bold">Snåsa </em>12 4 8 </p>
<p><em type="bold">Tysfjord </em>24 10 14 </p>
<p><em type="bold">Kåfjord </em>39 5 34 </p>
<p><em type="bold">Lavangen </em>10 - -. </p>
<p><em type="bold">Nesseby </em>. 23 . </p>
<p>Vi ser at meir enn halvparten av elevane (53%) innanfor Forvaltningsområdet får opplæring i samisk språk i grunnskulen. Av desse får langt dei fleste opplæring i samisk førstespråk. Meir enn kvar tredje elev i Forvaltningsområdet fekk i skuleåret 2011/12 opplæring i samisk som førstespråk.</p>
<p>Tabellen viser at det er store skilnader mellom kommunane. I kommunane Kautokeino, Karasjok og Nesseby har bortimot 100% samiskopplæring, ei opplæring som i utgangspunktet er obligatorisk her. I Tana, der samiskopplæringa er frivillig, har også fleirtalet (51% !) samiskopplæring.</p>
<p>Lågast er prosenten i Snåsa og Lavangen, med 12 og 10.</p>
<p>Karasjok og Kautokeino skil seg ut med at dei er dei einaste kommunane der fleirtalet av elevane har samisk som førstespråk.</p>
<p>Grunnen til at nokre ruter i tabellen er tomme, er forklart i kommentarane under Tabell 6.10</p>
<p><em type="bold">Tabell 6.14 Talet på elevar i samisk som andrespråk i den </em><em type="bold">vidaregåande skulen, fordelt på fylke der det er fleire enn fem elevar </em>2008/2009 2009/2010 2010/2011 2011/12 </p>
<p><em type="bold">Heile landet </em><em type="bold">152 </em><em type="bold">154 </em><em type="bold">185 </em><em type="bold">206 </em></p>
<p>Finnmark 95 103 125 135</p>
<p>Troms 30 30 37 43</p>
<p>Nordland 12 7 9 16</p>
<p>Nord-Tr.lag 12 8 9 7</p>
<p>Resten 3 6 5 5</p>
<p>Av tabell 6.14 ser vi at samtidig med at elevtalet for samisk som andrespråk i grunnskulen har gått ned, har elevtalet i faget stige i den vidaregåande skulen. Dette har mest sannsynleg å gjera med at nedgangen i grunnskulen enno ikkje har nådd kulla i den vidaregåande skulen.</p>
<p>Tala i tabellane ovanfor seier ikkje noko om utviklinga i sørsamisk og lulesamisk spesielt i den vidaregåande skulen. Men viss vi går ut frå at alle elevar med lulesamisk og sørsamisk i fagkrinsen finst innanfor Nordland, Nord-Trøndelag og <span type="quote">”resten”</span> i tabellen, vil tala bli slik som vist i tabell 6.15. nedanfor.</p>
<p><em type="bold">Tabell 6.15 Talet på elevar med samisk i fagkrinsen i Nordland, Nord- </em></p>
<p><em type="bold">Trøndelag og Sør-Noreg utanfor Nord-Trøndelag </em></p>
<p>Skuleåret 2008/ 2009</p>
<p>Skuleåret 2009/2010</p>
<p>Skuleåret 2010/2011</p>
<p>Skuleåret 2011/2012</p>
<p>Nordland og sørover33 46 43 35</p>
<p>Av tabell 6.15 ser vi at det samla elevtalet for skuleåret 2011/2012 her var på 35 elevar, og i 2008/09 (som er det første skuleåret vi har tal for) var dette talet på 33 elevar. Det tyder på stabilitet for sørsamisk og lulesamisk som fag i vidaregåande skule.</p>
<p>Når ein les tabell 6.15 som informasjon om stoda for sørsamisk og lulesamisk i vidaregåande skule, må ein ta atterhald om at det i tala <em type="italic">kan </em>finnast elevar med nordsamisk i fagkrinsen, sjølv om dei aktuelle vidaregåande skulane ligg utanfor det nordsamiske området. </p>
</body></document>
