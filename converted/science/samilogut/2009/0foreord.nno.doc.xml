<document xml:lang="nno" id="no_id"><header><title>Føreord</title><genre code="science"/><author><unknown/></author><wordcount>203</wordcount><conversion_status type="standard"/><availability><free/></availability><submitter name="Lene Antonsen" email="lene.antonsen@uit.no"/><origFileName>0Foreord.nob.doc</origFileName><parallel_text xml:lang="sme" location="0foreord.sme.odt"/><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header>
<body>
<p>Føreord</p>
<p>Denne boka er den andre i rekkja av <em type="italic">Samiske tall forteller </em>. Den første kom i 2008. Analysegruppa for samisk statistikk som i 2007 vart nedsett av Sametinget i Noreg og Arbeids- og inkluderingsdepartementet, har stått for arbeidet med årboka. </p>
<p><em type="italic">Samiske tall forteller 2 </em>går vidare på dei emna som den første boka tok opp. Ved hjelp av årlege kommentarar til dei same emna vil vi prøve å vise endringar i det samiske samfunnet. I tillegg tek vi opp nye emne. </p>
<p>Nytt i år er eit kapittel om helse og eit om næringsliv. Helsekapitlet er eit oversyn over helseundersøkingar av den samiske folkesetnaden i Noreg. Dette er første gongen det er laga eit slikt oversyn. Kapitlet forklarer bakgrunnen for undersøkingane, utvalet av undersøkte og kva statistiske funn som er gjorde. Kapitlet tek òg opp kva forsking som manglar på dette viktige området.</p>
<p>Rune Fjellheim gjekk i fjor ut av analysegruppa da han vart direktør for sametingsadministrasjonen. Siv Kvernmo gjekk òg ut av arbeidsmessige årsaker. I staden for dei to som gjekk ut, kom Magritt Brustad og Johan Ailo Kalstad inn.</p>
<p>Guovdageaidnu, september 2009</p>
<p>Fagleg analysegruppe for samisk statistikk</p>
<p>Else Grete Broderstad Magritt Brustad</p>
<p>Johan Ailo Kalstad Paul Inge Severeide</p>
<p>Jon Todal (leiar)</p>
</body></document>
