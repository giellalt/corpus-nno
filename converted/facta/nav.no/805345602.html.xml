<document xml:lang="nno" id="no_id"><header><title>NAV - Utdanningsstønad - </title><genre code="facta"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>NAV</publisher></publication></publChannel><wordcount>286</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://www.nav.no/Familie/Enslig+mor+eller+far/Utdanningsstønad/Utdanningsstønad/805345602.cms</origFileName><parallel_text xml:lang="eng" location="805369174.html"/><parallel_text xml:lang="nob" location="1041.html"/><parallel_text xml:lang="sme" location="229541.html"/><metadata><uncomplete/></metadata><version>XSLtemplate $Revision: 31551 $; file-specific xsl  Revision; common.xsl  $Revision: 154948 $; </version></header><body><p type="title">Utdanningsstønad</p>
<p>Du kan få utdanningsstønad når du gjennomfører nødvendig utdanning eller opplæring. Utdanningsstønad blir berre gitt i tidsrom der du har rett til overgangsstønad.</p>
<p type="title">Kven kan få utdanningsstønad?</p>
<p>Du kan få utdanningsstønad dersom du treng utdanning for å bli i stand til å forsørgje deg sjølv ved eige arbeid. Utdanningsstønad kan bli gitt både til yrkesutdanning og til allmennutdanning dersom det er nødvendig.</p>
<p type="title">Kor lenge kan du få utdanningsstønad?</p>
<p>Du kan maksimalt få utdanningsstønad til tre års utdanning på full tid. Dersom du tek deltidsutdanning, kan perioden utvidast. Du kan få støtte til nødvendig allmennutdanning i tillegg til dei tre åra. Du kan likevel ikkje få utdanningsstønad når du har oppnådd yrkeskompetanse.</p>
<p type="title">Kva kan du få?</p>
<p>Stønaden skal dekkje utgifter til skulepengar, skulemateriell, reiser osv. Du kan òg få stønad til å dekkje ekstra buutgifter og flytteutgifter i samband med utdanninga. Du kan lese meir om dekning av utgifter i Forskrift om utdanningsstønad under Regelverk i menyen til høgre.</p>
<p>Utdanningsstønad er ei skattefri yting.</p>
<p type="title">Korleis søkjer du om utdanningsstønad?</p>
<p>Du søkjer om utdanningsstønad på blanketten ” Søknad om overgangsstønad, stønad til barnetilsyn, utdanningsstønad og flytteutgifter til einsleg mor/far ”, som du finn under Skjema og vedlegg i menyen til høgre. Her finn du òg informasjon om kva vedlegg/dokumentasjon du må leggje ved søknaden om utdanningsstønad.</p>
<p>Søknaden sender eller leverer du til NAV-kontoret ditt.</p>
<p type="title">Vedtak</p>
<p>Du får først eit varsel om saksbehandlingstida. Når saka er ferdigbehandla, får du ei skriftleg melding om vedtaket.</p>
<p><em type="italic">Hvis du flytter til utlandet </em></p>
<p>Det blir ikkje gitt utdanningsstønad til utdanning i utlandet.</p>
<p>Du skal alltid melde frå til NAV-kontoret ditt dersom du flytter til eller skal opphalde deg mellombels i utlandet. Meir om opphald i utlandet under Internasjonalt i menyen til høgre.</p>
</body></document>