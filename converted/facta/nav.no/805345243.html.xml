<document xml:lang="nno" id="no_id"><header><title>NAV - Enslig mor eller far - </title><genre code="facta"/><author><unknown/></author><translator><unknown/></translator><translated_from xml:lang="nob"/><publChannel><publication><publisher>NAV</publisher></publication></publChannel><wordcount>422</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><origFileName>http://www.nav.no/Familie/Enslig+mor+eller+far/Enslig+mor+eller+far/805345243.cms</origFileName><parallel_text xml:lang="eng" location="805369191.html"/><parallel_text xml:lang="nob" location="oversikt_over_stonader_og_vilkar.html"/><parallel_text xml:lang="sme" location="235402.html"/><metadata><uncomplete/></metadata><version>XSLtemplate $Revision: 31551 $; file-specific xsl  Revision; common.xsl  $Revision: 154948 $; </version></header><body><p type="title">Stønad til einsleg mor/far</p>
<p>Stønad til einsleg mor/far skal sikre inntekt til dei som har eineomsorga for barn, og stimulere til sjølvforsørging.</p>
<p type="title">Kven kan få stønad til einsleg mor/far?</p>
<p>Du må vere ugift, skilt eller separert. Faktisk samlivsbrot kan på visse vilkår bli jamstelt med separasjon. Du må også vere aleine om omsorga for barnet og fylle vilkåret om ikkje å leve saman med den andre av barnet sine foreldre eller ein du har vore gift med. Du kan heller ikkje få stønad om du har sambuar og har hatt det i 12 av dei siste 18 månadene. Du må ha vore medlem av folketrygda i dei siste tre åra, og du og barnet må bu og opphalde dykk i Noreg. Nokre av vilkåra kan fråvikast etter særskilde reglar.</p>
<p>Alle som får stønad som einsleg mor eller far, må melde frå til NAV om endringar som kan ha noko å seie for retten til stønad eller storleiken på han.</p>
<p type="title">Korleis søkjer du?</p>
<p>Du kan få raskare svar om du sjølv finn fram til den informasjonen NAV treng for å behandle søknaden.</p>
<p>Du må skriftleg krevje stønad til einsleg mor/far. Krav sett du fram på blanketten <span type="quote">”Søknad om overgangsstønad, stønad til barnetilsyn, utdanningsstønad og flytteutgifter til enslig mor/far”</span> – NAV 15-00.01.</p>
<p>På grunnlag av opplysningane du gir her, kan NAV-kontoret ditt vurdere om du fyller vilkåra for rett til stønad som einsleg forsørgjar.</p>
<p>Søknaden sender du til NAV-kontoret der du bur.</p>
<p type="title">Kva kan du få?</p>
<p>Om du fyller dei allmenne inngangsvilkåra for rett til stønad som einsleg mor/far, kan du ha rett til:</p>
<list><p type="listitem">Overgangsstønad</p>
<p type="listitem">Stønad til barnetilsyn</p>
<p type="listitem">Utdanningsstønad</p>
<p type="listitem">Tilskott til flytting for å kome i arbeid</p>
</list><p type="title">Når du skal til utlandet</p>
<p>Først må du sjekke om du held fram medlemskapen i folketrygda.</p>
<p>Hovudregelen er at du og barna skal opphalde dykk i Noreg.</p>
<p>Stønad kan etter søknad bli gitt under utanlandsopphald om</p>
<list><p type="listitem">utanlandsopphaldet ikkje er meint å vare meir enn seks månader eller</p>
<p type="listitem">utanlandsopphaldet er skulda arbeid for norsk arbeidsgivar.</p>
</list><p>Du har plikt til å melde frå til NAV om du flytter til eller skal opphalde deg i utlandet midlertidig.</p>
<p type="title">For andre som kjem til Noreg</p>
<p>Først må du sjekke om du blir medlem i folketrygda.</p>
<p>For å ha rett til stønad til einsleg mor/far, må du som hovudregel ha vore medlem i folketrygda i dei siste tre åra før kravet blir sett fram. Vilkåret om tidlegare medlemskap gjeld ikkje for flyktingar og statslause. Det er fastsett forskrift som seier i kva tilfelle hovudregelen kan fråvikast (sjå regelverk for forskrift til § 15-2).</p>
</body></document>